[
  {
    "objectID": "index.html",
    "href": "index.html",
    "title": "Pravdepodobnosť a štatistika 1",
    "section": "",
    "text": "O tomto kurze\nTento kurz je pomalým a zábavným úvodom do pravdepodobnosti a štatistiky. Cieľom tohoto kurzu je naučiť sa pracovať s jazykom a s pojmami, ktoré sa budú používať v situáciách, v ktorých čelíme neistote.\nTáto neistota je rôzneho pôvodu. Jej zdroj však nebude pre nás podstatný, dôležité bude, že sa naučíme kvantifikovať túto neistotu a pracovať s ňou. Na to, aby sme toto vedeli efektívne robiť, sa potrebujeme oboznámiť s mnohými novými pojmami. Aby sme nabrali náležitú plynulosť vo vyjadrovaní sa v jazyku pravdepodobnosti je potrebné\n\npracovať s týmito novými pojmami,\npýtať sa zaujímavé otázky a odpovedať na ne, ale aj\nprepočítať veľa príkladov.\n\nToto bude zahŕňať veľa práce. Spôsob uchopenia týchto základných stavebných prvkov však do veľkej miery ovplyvní to, ako ľahko/ťažko sa vám neskôr bude pracovať vo vaších dátových, vo finančných, či v poisťovacích analýzach. Má preto zmysel investovať do vytvárania predstáv čas a energiu. Zároveň sa však nádejam, že aspoň v niektorých z vás vzbudím nadšenie a oceníte estetiku matematickej teórie pravdepodobnosti a štatistiky.\nPlán je prebrať nasledujúce témy:\n\nInterpretácia pravdepodobnosti.\nPravdepodobnostný priestor.\nPodmienená pravdepodobnosť, nezávislosť udalostí a paradoxy.\nDiskrétne rozdelenia náhodných premenných - popis náhodnosti pomocou pravdepodobnostnej funkcie a kumulatívnej distribučnej funkcie.\nSpojité rozdelenia náhodných premenných - popis nahodnosti pomocou funkcie hustoty a kumulatívnej distribučnej funkcie.\nCharakteristiky náhodných premenných - stredná hodnota, variancia.\nNezávislosť náhodných premenných a súvis náhodných premenných - kovariancia a korelácia.\nZákon veľkých čísel.\nCentrálna limitná veta.\n\n\n\n\n\n\n\nPokračovanie\n\n\n\nNa tento kurz nadväzuje praktickejší kurz vo výpočtovom prostredí R. Tento nadväzujúci kurz je na https://lukaslaffers.github.io/pas2/",
    "crumbs": [
      "O tomto kurze"
    ]
  },
  {
    "objectID": "intro.html",
    "href": "intro.html",
    "title": "1  Interpretácia pravdepodobnosti",
    "section": "",
    "text": "1.1 Frekventisitická interpretácia\nTeória pravdepodobnosti je jazykom neistoty.\nV živote často čelíme neistote, rôznym typom neistoty. Pýtame sa nasledujúce otázky:\nFérová a úprimná odpoveď na všetky tieto otázky je: “Neviem.” (No dobre, okrem tej poslednej.)\nPrečo? Nuž, lebo naozaj nevieme. V skutočnosti je však obrovský rozdiel v týchto otázkach: to “Nevieme.” zďaleka nie je rovnaké v týchto situáciách. Teda táto odpoveď vôbec nie je uspokojivá a užitočná tiež nie je. Chceli by sme čosi viacej. Chceli by sme nejakým spôsobom kvantifikovať neistotu spojenú s týmito otázkami a tam aj teraz smerujeme. Práve za týmto účelom používame slovo pravdepodobnosť a teraz ideme budovať matematickú teóriu, aby sme neistote lepšie porozumeli a vedeli s ňou pracovať, spoznali jej štruktúru.\nIná, tiež férová a tiež úprimná odpoveď na všetky tieto otázky by bola: “Nevieme. Lebo je to náhodné.”\nNo dobre, ale rôzne udalosti sú rôzne náhodné. Niektoré nastávajú často, iné menej často. U iných zasa nedáva moc zmysel pýtať sa, ako často nastávajú, nakoľko ide len o jednorázovú udalosť. U iných si veľmi ľahko vieme predstaviť opakovanie a tam sa môžeme pýtať ako často udalosť nastáva.\nMôžeme sa pýtať aj iné otázky:\nAsi uznáte, že tieto otázky sú umelohmotné. Vyskytujú sa najmä v učebniciach pravdepodobnosti a v reálnom živote už pomenej, ba až vôbec. To ale neznamená, že nie sú užitočné. Sú totiž užitočné na to, aby sme abstrahovali od zložitostí reálneho sveta, ktoré zneprehľadňujú naše rozmýšlanie o pravdepodobnosti a o neistote a sústredili sa len na podstatu. Pochopili koncept pravdepodobnosti. My sa na takýchto umelohmotných prípadoch musíme naučiť rozmýšľať a potom bude oveľa ľahšie vedieť správne priradiť tieto koncepty k reálnym aplikáciám.\nVráťme sa naspäť k tým otázkach. Chceli by sme náhodu kvantifikovať.\nTu tak potichu predpokladáme, že máme akési opakovateľné experimenty v kontrolovanom prostredí. A že pri dostatočne veľkom počte opakovaní sa frekvencia nastatia danej udalosti (napr. pád aspoň 1 šestky z 5 hodov) bude blížiť k nejakému čislu. Toto číslo myslíme pod tým pojmom “šanca”. Áno, vidíte kam smerujem; tomuto číslu zvykneme hovoriť aj pravdepodobnosť.\nPočet “úspešných” experimentov sa blíži k akejsi hodnote. Z prvých 800 experimentov padla šesťka aspon v jednom prípade z piatich 476 krát. Červenou je skutočná pravdepodobnosť. (Zdroj: vlastná simulácia v R.)\nTento obrázok vyjadruje, ako sa postupne vyvíja frekvencia nastatia udalosti “pri 5 nezávislých hodoch férovou kockou padne aspoň jedenkrát číslo 6”. Blíži sa k akémusi číslu a toto nie je zhoda náhod. Súvisí to s jedným hlbokým výsledkom (nazýva sa Zákon o Veľkých Číslach), ktorému sa budeme venovať neskôr. Takejto interpretácii pravdepodobnosti, keď si vieme predstaviť opakujúci sa experiment hovoríme aj frekventistická. Táto interpretácia pravdepodobnosti je založená na tom, že jednotlivé experimenty sú rovnocenné.",
    "crumbs": [
      "<span class='chapter-number'>1</span>  <span class='chapter-title'>Interpretácia pravdepodobnosti</span>"
    ]
  },
  {
    "objectID": "intro.html#frekventisitická-interpretácia",
    "href": "intro.html#frekventisitická-interpretácia",
    "title": "1  Interpretácia pravdepodobnosti",
    "section": "",
    "text": "Padne pri 5 nezávislých hodoch férovou kockou aspoň jedenkrát číslo 6?\nPadne pri 10 nezávislých hodoch férovou mincou najviac trikrát znak?\nVyberiem z kartového balíčka srdcovú postupku?\n\n\n\n\n\nAká je šanca, že pri 5 nezávislých hodoch férovou kockou padne aspoň jedenkrát číslo 6?\nAká je šanca, že pri 10 nezávislých hodoch férovou mincou padne najviac trikrát znak?\nAká je šanca, že vyberiem z kartového balíčka srdcovú postupku?",
    "crumbs": [
      "<span class='chapter-number'>1</span>  <span class='chapter-title'>Interpretácia pravdepodobnosti</span>"
    ]
  },
  {
    "objectID": "intro.html#subjektivistická-interpretácia",
    "href": "intro.html#subjektivistická-interpretácia",
    "title": "1  Interpretácia pravdepodobnosti",
    "section": "1.2 Subjektivistická interpretácia",
    "text": "1.2 Subjektivistická interpretácia\nAle svet nie sú kocky, mince a karty. Niektoré udalosti nástavajú len a nie je zmysluplné uvažovať o ich opakovaní. Skrátka a dobre, frekventistická interpretácia pravdepodobnosti v tomto prípade nesedí.\n\nAká je pravdepodobnosť, že cena ropy prekoná hranicu 100$ za barel do konca roka?\nAká je šanca, že strana XY zvládne zostaviť koalíciu v najbližších parlamentných voľbách?\nAká je pravdepodobnosť zemetrasenia v Banskej Bystrici počas najbližších 5 rokov?\n\nAsi sa zhodneme na tom, že toto sú zaujímavé otázky, takže by sme konieckoncov chceli vedieť na ne nejakú odpoveď. Každopádne nám tu chýba niečo, čo pri kockách, minciach a kartách máme. Chýba nám objektívny rámec, ktorým by sme vedeli vyhodnotiť úspešnosť danej odpovede. Predtým sme vedeli experimenty opakovať, teraz to však robiť nevieme. Môžeme vytvoriť nejaký matematický model, ktorý bude modelovať dynamiku ceny ropy. Toto je samozrejme ohromne náročné. Takýto model je akási zjednodušenina sveta. Robí mnoho zjenodušujúcich predpokladov ale na niektoré otázky môže dávať čiastočne uspokojivé predpovede. Každopádne, či chceme, či nie, takéto vyhodnotenie pravdepodobnosti bude vždy subjektívne. Matematický model môže byť validovaný na predošlých dátach a vykazovať úspešné pravdepodobnostné predpovede ale nikdy nebudeme mať garanciu toho, že bude fungovať aj v budúcnosti. Čaro modelovania tkvie v tom urobiť jednoduchý model, ale nie príliš.\nPred prezidentskými voľbami v USA v roku 2016 bola značnou favoritkou Hillary Clinton pred Donaldom Trumpom. Väčšina think-tankov prisudzovala víťazstvu Clinton vyše 80%, tá však voľby nevyhrala.\n\n\n\n\n\nToto je vrchná časť grafiky webu fivethirtyeight.com, ktorý odhadoval pravdepodobnosť víťazstva demokratickej kandidátky v prezidentských voľbách USA v roku 2016. (Zdroj: https://projects.fivethirtyeight.com/2016-election-forecast/, prístup 7.2.2022)\n\n\n\n\nČo presne znamená toto číslo 71.4%?1 V tomto prípade šlo o to, že v 14180 prípadoch z 20000 model fivethirtyeight.com nasimuloval víťazstvo Clinton. Takže aj keď nemáme objektívny rámec, môžeme si pomôcť tým, že si simulačný rámec vytvoríme pomocou matematického modelu. Ich model zahŕňal mnoho expertnej skúsenosti sociológov, volebných expertov, ekonómov, demografov a podobne. Kontinuálne upravovali odhady podľa najčerstvejších prieskumov v jednotlivých štátov, do úvahy tiež brali vierohodnosť jednotlivých prieskumných agentúr (tie ktorých prieskumy boli v minulosti bližšie realite dostali väčšiu váhy). Ale tiež šlo len o subjektívne vyhodnotenie pravdepodobnosti. Subjektívnosť tkvie v tom, ako tento volebný model skonštruovali.2\nPredikovali 71.4%, a to je viacej ako 50%. Znamená to, že sa mýlili?\nNie je to také jednoduché. Ak by sa takéto voľby konali 1000 krát, tak by sme vedeli vyhodnotiť ako úspešné toto číslo bolo. Nuž ale toto sa nestalo. Voľby boli unikátna udalosť, ktorá nastala presne jeden raz. No a teraz to nevyšlo.3\n“V najbližsiu hodinu bude na 90% snežiť.” Čo presne znamená tých 90%?\nNuž, podobne ako pri voľbách, aj tu je to pravdepodobnostný odhad založený na základe modelu, konkrétne meterologického. Alebo priemeru mnohých meteorologických modelov.\n\n\n\n\n\nČo znamená (Zdroj: Weather aplikácia, prístup 7.2.2022)\n\n\n\n\nIntuitívne to vnímame, že ako veľmi môžeme veriť tomu, že bude snežiť. Pri 10% veríme málo, pri 90% je zasa veľa. Kedy by sme chápali, že tých 90% je dobrý odhad? Ak by sme mali takú skúsenosť, že mnohokrát ako sme túto aplikáciu kontrolovali, tak keď nám telefón ukazoval 90%, tak snežilo v 9 prípadoch z 10. Takže, ak práve teraz nebude snežiť, tak to nutne neznamená, že táto predpoveď je zlá.\n\n\n\n\n\n\nPoznámka\n\n\n\nDva základné referenčné rámce pre pravdepodobnosť, ktorým veľmi dobre rozumieme sú\n\nnikdy (0%),\nurčite (100%).\n\n\n\nĎalej vieme, že väčšia pravdepodobnosť znamená, že niečo nastáva častejšie (pri opakovaných pokusoch - frekventistická interpretácia) alebo si myslíme viacej, že nastane (subjektivistická interpretácia).\nNielen to. Má zmysel uvažovať aj o tom, že niektorá udalosť môže byť nastávať dvakrát tak často. Ale teraz už predbiehame, o tomto čoskoro.",
    "crumbs": [
      "<span class='chapter-number'>1</span>  <span class='chapter-title'>Interpretácia pravdepodobnosti</span>"
    ]
  },
  {
    "objectID": "intro.html#zhrnutie",
    "href": "intro.html#zhrnutie",
    "title": "1  Interpretácia pravdepodobnosti",
    "section": "1.3 Zhrnutie",
    "text": "1.3 Zhrnutie\nPravdepodobnosť sa dá interpretovať rôzne. Napríklad frekventisticky alebo subjektivisticky. Povzbudením nám môže byť to, že nezávisle od typu interprácie je jazykom neistoty stále matematická teória pravdepodobnosti. Teórii pravdepodnosti je totiž tak trochu jedno, ako si vy čo interpretujete.4",
    "crumbs": [
      "<span class='chapter-number'>1</span>  <span class='chapter-title'>Interpretácia pravdepodobnosti</span>"
    ]
  },
  {
    "objectID": "intro.html#cvičenia",
    "href": "intro.html#cvičenia",
    "title": "1  Interpretácia pravdepodobnosti",
    "section": "1.4 Cvičenia",
    "text": "1.4 Cvičenia\n\nCvičenie 1.1 Uveďte príklad na reálnu situáciu (žiadne karty, mince ani kocky), kedy je frekventistická interpretácia pravdepodobnosti adekvátna.\n\n\nCvičenie 1.2 Zamyslite sa, ako by ste overili, či mobilná aplikácia s počasím ukazuje presné predpovede.",
    "crumbs": [
      "<span class='chapter-number'>1</span>  <span class='chapter-title'>Interpretácia pravdepodobnosti</span>"
    ]
  },
  {
    "objectID": "intro.html#footnotes",
    "href": "intro.html#footnotes",
    "title": "1  Interpretácia pravdepodobnosti",
    "section": "",
    "text": "Pozor predpoveď 71.4% neznamená, že Clinton mala získať v priemere 71.4% hlasov. Ide o úplne iné čísla.↩︎\nNew York Times oslovil prominentných odhadovačov, dal im tie isté surové dáta z prieskumu v štáte Florida a požiadal ich o predikciu. Tieto predikcie boli výrazné iné. https://www.nytimes.com/interactive/2016/09/20/upshot/the-error-the-polling-world-rarely-talks-about.html↩︎\nToto je samozrejme prudké zjednodušenie. Každá volebná predikcia zahŕňala nielen celkový výsledok ale aj výsledky v jednotlivých štátoch. Takže vyhodnotiť úspešnosť predikcie nie je úplne nemožné. Ale nedá sa to urobiť len pomocou jednej vyšlo/nevyšlo otázky.↩︎\nViacej si prečítajte tu: Stark, P. B., et al. “What is the chance of an earthquake.” NATO Science Series IV: Earth and Environmental Sciences 32 (2003): 201-213.↩︎",
    "crumbs": [
      "<span class='chapter-number'>1</span>  <span class='chapter-title'>Interpretácia pravdepodobnosti</span>"
    ]
  },
  {
    "objectID": "set.html",
    "href": "set.html",
    "title": "2  Pravdepodobnosť",
    "section": "",
    "text": "2.1 Množinové značenie\nNa začiatku si potrebujeme zopakovať množinovú symboliku. Táto predstavuje absolútny základ, bez ktorého sa nedá zmysluplne pokračovať. Plynulosť v používaní matematických symbolov uľahčuje dôvodenie a argumentáciu. Zápis je potom kompaktný a univerzálny, nezávislý od nuáns špecifického jazyka.\nMnožinou budeme nazývať súhrn objektov/prvkov.\nMnožina je konečná, ak má konečne veľa prvkov. Napríklad \\(M = \\{1,2,8\\}\\) má tri prvky.\nMnožina je spočitateľná, ak má nanajvýš spočitateľne veľa prvkov. Napríklad \\(M_1 = \\{1,22,-2\\}\\) alebo \\(M_2 = \\{2,4,6,8,\\dots\\}.\\) Množina \\(M\\) je teda spočitateľná, ak existuje nejaké injektívne zobrazenie z množiny \\(M\\) do množiny prirodzených čísel \\(\\mathbb{N}\\). Inými slovami, prvkov v množine \\(M\\) nie je “príliš veľa”.\nMnožina \\(M_1\\) je podmnožinou \\(M_2,\\) označujeme \\(M_1 \\subseteq M_2\\) ak platí, že každý element \\(M_1\\) je zároveň aj elementom v \\(M_2,\\) teda ak platí \\(\\forall m: m \\in M_1 \\implies m \\in M_2.\\)\nMnožinu \\(M\\), ktorá nemá žiadne prvky nazývame prázdna a označujeme \\(M = \\emptyset.\\)\nZjednotením dvoch množín \\(M_1\\) a \\(M_2\\) nazývame množinu, ktorej prvky sa nachádzajú buď v množine \\(M_1\\) alebo v množine \\(M_2.\\) Zjednotenie dvoch množín označujeme ako \\(M_1 \\cup M_2\\).\nZjednotením viacerých (nanajvýš spočitateľne veľa) množín \\(M_1, M_2, M_3,\\dots\\) nazývame množinu, ktorej prvky sa nachádzajú aspoň v jednej z množín \\(M_1, M_2, M_3, \\dots\\). Zjednotenie viacerých množín označujeme ako \\(M_1 \\cup M_2 \\cup M_3 \\cup \\dots = \\cup_{i=1}^{\\infty} M_i\\) pre zjednotenie nekonečne veľa množín alebo ako \\(M_1 \\cup M_2 \\cup M_3 \\cup \\dots \\cup M_n = \\cup_{i=1}^{n} M_i\\) pre zjednotenie konečného počtu množín.\nPrienikom dvoch množín \\(M_1\\) a \\(M_2\\) nazývame množinu, ktorej prvky sa nachádzajú aj v \\(M_1\\) aj v \\(M_2.\\) Prienik dvoch množín označujeme ako \\(M_1 \\cap M_2\\).\nDve množiny \\(M_1\\) a \\(M_2\\) nazývame disjunktné, ak ich spoločný prienik je prázdna množina, teda \\(M_1 \\cap M_2 = \\emptyset.\\)\nPrienikom viacerých (nanajvýš spočitateľne veľa) množín \\(M_1, M_2, M_3,\\dots\\) nazývame množinu, ktorej prvky sa nachádzajú v každej jednej z množín \\(M_1, M_2, M_3, \\dots\\). Prienik viacerých množín označujeme ako \\(M_1 \\cap M_2 \\cap M_3 \\cap \\dots = \\cap_{i=1}^{\\infty} M_i\\) alebo ako \\(M_1 \\cap M_2 \\cap M_3 \\cap \\dots \\cap M_n = \\cap_{i=1}^{n} M_i\\) pre prienik konečného počtu množín.\nMnohokrát dáva zmysel uvažovať o všetkých možných objektov/prvkov. Priestor označuje súhrn všetkých možných objektov. Častokrát ako notáciu používame veľké zakrútené písmená, napr. \\(\\mathcal{M}\\). Napríklad ak hovoríme o tom, aké číslo padne na kocke, tak priestor je \\(\\{1,2,3,4,5,6\\}.\\)\nNech \\(\\mathcal{M}\\) je priestor a nech \\(M \\subseteq \\mathcal{M}.\\) Potom komplementom množiny \\(M\\) (vzhľadom na priestor \\(\\mathcal{M}\\)), označovaným ako \\(M^C\\), nazývame množinu tých objektov z priestoru \\(\\mathcal{M}\\), ktoré nie sú v \\(M.\\)\nNejaké príklady:\nUžitočným nástrojom sú DeMorganove zákony. (Ukážte ich formálne ako cvičenie, pomôžte si Vennovými diagramami.)\nPre operácie prieniku \\(\\cap\\) a zjednotenia \\(\\cup\\) platia distributívne zákony",
    "crumbs": [
      "<span class='chapter-number'>2</span>  <span class='chapter-title'>Pravdepodobnosť</span>"
    ]
  },
  {
    "objectID": "set.html#množinové-značenie",
    "href": "set.html#množinové-značenie",
    "title": "2  Pravdepodobnosť",
    "section": "",
    "text": "Pre každú množinu \\(M\\) platí:\n\n\\(M \\cup M = M\\),\n\\(M \\cap M = M\\),\n\\(M \\cap \\emptyset = \\emptyset\\) a\n\\(M \\cup \\emptyset = M.\\)\n\nAk \\(M_1 \\subseteq M_2\\) potom\n\n\\(M_1 \\cup M_2 = M_2\\) a\n\\(M_1 \\cap M_2 = M_1\\)\n\nAk \\(M_i = \\{x: 0 &lt; x &lt; \\frac{1}{i} \\}, \\ k = 1,2,3,\\dots\\) potom \\(\\cap_{i=1}^{\\infty} M_i = \\emptyset\\)\nAk \\(M_i = \\{x: \\frac{1}{i+1} &lt; x \\leq \\frac{1}{i} \\}, \\ k = 1,2,3,\\dots\\) potom \\(\\cup_{i=1}^{\\infty} M_i = (0,1]\\)\nAk \\(M_1 = \\{(a,b), (a,a) \\}\\) a \\(M_2 = \\{(a,b), (b,b) \\}\\) potom\n\n\\(M_1 \\cap M_2 = \\{ (a,b) \\}\\) a\n\\(M_1 \\cup M_2 = \\{ (a,b), (a,a), (b,b) \\}\\)\n\nNech \\(x\\) je počet hláv pri 3 hodoch mincou. Potom priestor je množina \\(\\mathcal{M}=\\{ 0,1,2,3\\}.\\)\n\\(\\mathcal{M}^C = \\emptyset.\\)\nNech \\(M \\subseteq \\mathcal{M}.\\) Potom\n\n\\(M \\cup M^C = \\mathcal{M}\\),\n\\(M \\cap M^C = \\emptyset\\),\n\\(M\\cup\\mathcal{M} = \\mathcal{M}\\),\n\\(M\\cap\\mathcal{M} = M\\),\n\n\\((M^C)^C = M\\).\n\n\n\n\n\\((M_1 \\cap M_2)^C = M_1^C \\cup M_2^C\\)\n\\((M_1 \\cup M_2)^C = M_1^C \\cap M_2^C\\)\n\n\n\n\\(M_1 \\cap (M_2 \\cup M_3) = (M_1 \\cap M_2) \\cup (M_1 \\cap M_3)\\),\n\\(M_1 \\cup (M_2 \\cap M_3) = (M_1 \\cup M_2) \\cap (M_1 \\cup M_3)\\).\n\n\n\n\n\n\n\nUpozornenie\n\n\n\nTreba vedieť dôsledne rozlišovať medzi tým, ktoré symboly a objekty čo znamenajú. Čo je prvok a čo je množina? Kedy použijeme \\(\\subseteq\\) a kedy zasa \\(\\in\\)?",
    "crumbs": [
      "<span class='chapter-number'>2</span>  <span class='chapter-title'>Pravdepodobnosť</span>"
    ]
  },
  {
    "objectID": "set.html#pravdepodobnostný-priestor",
    "href": "set.html#pravdepodobnostný-priestor",
    "title": "2  Pravdepodobnosť",
    "section": "2.2 Pravdepodobnostný priestor",
    "text": "2.2 Pravdepodobnostný priestor\nTeraz zadefinujeme dôležitý pojem - pravdepodobnostný priestor.\nUvažujme nasledovnú trojicu:\n\\[(\\Omega, \\mathcal{F}, P)\\] s týmito vlastnosťami:\n\n\\(\\Omega\\) je priestor, teda nejaká neprázdna množina. Bude to množina všetkých možných prípadov, ako môže dopadnúť experiment.\n\\(\\mathcal{F}\\) je množina podmnožín \\(\\Omega\\). Teda prvky nachádzajúce sa v \\(\\mathcal{F}\\) sú množiny. \\(\\mathcal{F}\\) bude označovať množinu udalostí. No a udalostiam budeme chciet priraďovať pravdepodobnosť. 1\n\n\n\n\\(P\\) je pravdepodobnostná funkcia alebo skrátene len pravdepodobnosť. Je to funkcia \\(\\mathcal{F} \\rightarrow [0,1].\\) 2 Každej udalosti priradí číslo medzi 0 a 1. Funkcia \\(P\\) musí spĺňať nasledovné vlastnosti:\n\n\\(P(A) \\geq 0\\) pre všetky udalosti \\(A.\\) Pravdepodobnosť je nezáporná funkcia.\n\\(P(\\Omega) = 1.\\) Pravdepodobnosť je zhora ohraničená funkcia číslom 1.\n\\(P\\left(\\cup_{i=1}^{\\infty} A_i\\right) = \\sum_{i=1}^{\\infty} P(A_i)\\) pre akékoľvek disjunktné udalosti \\(A_1, A_2, A_3,\\dots\\) Tejto vlastnosti sa hovorí aj spočitateľná aditivita. V prípade dvoch udalostí \\(A\\) a \\(B\\) máme, že pravdepodobnosť, že nastane udalosť A alebo udalosť B, teda \\(P(A \\cup B)\\) je rovná súčtu pravdepodobností týchto udalostí, teda \\(P(A) + P(B)\\).\n\n\n\n\n\n\n\n\nDôležité\n\n\n\nTúto trojicu \\((\\Omega, \\mathcal{F}, P)\\) nazývame pravdepodobnostný priestor.\n\n\n\nPríklad 2.1 Ako prvý príklad hádžme férovou kockou.\n\n\\(\\Omega = \\{1,2,3,4,5,6\\}\\),\n\\(\\mathcal{F} = 2^{\\Omega},\\) teda všetky možné podmnožiny \\(\\Omega\\),\n\\(P(A) = \\frac{|A|}{6},\\) kde \\(|A|\\) označuje počet prvkov množiny \\(A\\).\n\nTeraz\n\nAká je pravdepodobnosť, že padne šestka? \\(P(\\{6\\}) = \\frac{|\\{6\\}|}{6} = \\frac{1}{6}\\)\nAká je pravdepodobnosť, že párne číslo? \\(P(\\{2,4,6\\}) = \\frac{|\\{2,4,6\\}|}{6} = \\frac{3}{6} = \\frac{1}{2}\\)\n\n\n\nPríklad 2.2 Teraz poďme hádzať pre zmenu neférovou kockou.\n\n\\(\\Omega = \\{1,2,3,4,5,6\\}\\),\n\\(\\mathcal{F} = 2^{\\Omega},\\) teda všetky možné podmnožiny \\(\\Omega\\),\n\\(P(\\{1\\})=P(\\{2\\})=P(\\{3\\})=P(\\{4\\})=P(\\{5\\})= \\frac{1}{7},\\) a \\(P(\\{6\\})=\\frac{2}{7}\\).\n\nVšimnime si, že teraz nám netreba zadefinovať pravdepodobnosť \\(P\\) pre úplne všetky možné udalosti. Využítím vlastnosti funkcie \\(P\\) vieme napríklad, že \\(P(\\{1,2\\}) = P(\\{1\\} \\cup \\{2\\}) = P(\\{1\\}) + P(\\{2\\}) = \\frac{1}{7} + \\frac{1}{7} = \\frac{2}{7},\\) kvôli tomu, že udalosti \\(\\{1\\}\\) a \\(\\{2\\}\\) sú disjunktné. Preto sme nepotrebovali zadefinovať samotnú \\(P(\\{1,2\\}).\\) Poľahky sme si ju dopočítali.\nĎalej si môžeme všimnúť, že\n\\[\\begin{eqnarray*}\nP(\\Omega) &=& P(\\{1\\} \\cup \\{2\\} \\cup \\{3\\} \\cup \\{4\\} \\cup \\{5\\} \\cup \\{6\\}) \\\\\n          &=&  P(\\{1\\})+P(\\{2\\})+P(\\{3\\})+P(\\{4\\})+P(\\{5\\})+P(\\{6\\})\n\\end{eqnarray*}\\]\nPreto musí platiť, že \\(P(\\{1\\})+P(\\{2\\})+P(\\{3\\})+P(\\{4\\})+P(\\{5\\})+P(\\{6\\})=1\\) inak by nebola splnená vlastnosť \\(P(\\Omega) = 1\\) a teda by funkcia \\(P\\) nemohla byť pravdepodobnosťou.\n\nAká je pravdepodobnosť, že padne šestka? \\(P(\\{6\\}) = \\frac{2}{7}\\)\nAká je pravdepodobnosť, že párne číslo? \\(P(\\{2,4,6\\}) = P(\\{2\\})+P(\\{4\\})+P(\\{6\\}) = \\frac{1}{7} + \\frac{1}{7} + \\frac{2}{7} = \\frac{4}{7}\\)\n\n\nOdteraz aj potom neskôr, pri akejkoľvek otázke/úlohe/cvičení budeme potichu predpokladať, že pravdepodobnostný priestor v rámci ktorého sa dá odpovedať na danú otázku/úlohu/cvičenie existuje.3 4",
    "crumbs": [
      "<span class='chapter-number'>2</span>  <span class='chapter-title'>Pravdepodobnosť</span>"
    ]
  },
  {
    "objectID": "set.html#sec-vlastnostipravdepodobnosti",
    "href": "set.html#sec-vlastnostipravdepodobnosti",
    "title": "2  Pravdepodobnosť",
    "section": "2.3 Vlastnosti pravdepodobnosti",
    "text": "2.3 Vlastnosti pravdepodobnosti\nDôkaz každého z týchto tvrdení skoro okamžite uvidíte, ak si nakreslíte Vennov diagram. Alebo keď si len nahlas prečítate, čo tieto tvrdenia hovoria:\n\nPre každú udalosť \\(A\\) platí\n\n\\(P(A^C) = 1-P(A)\\) - Ak je pravdepodobnosť, že dostanem chorobu \\(0.05\\), potom je pravdepodobnosť, že nedostanem chorobu \\(1-0.05 =0.95\\).\n\\(0 \\leq P(A) \\leq 1\\) - Pravdepodobnosť nutne musí ležať medzi nula a jeden.\n\nAk \\(A \\subseteq B\\) potom platí \\(P(A) \\leq P(B)\\) - Pravdepodobnosť je monotónna.\nPre každé dve udalosti \\(A\\) a \\(B\\) platí\n\n\\(P(A \\cap B^C) = P(A) - P(A \\cap B)\\) - Pravdepodobnosť, že nastane udalosť \\(A\\) a súčasne nenastane udalosť \\(B\\) je rovná pravdepodobnosti, že nastane \\(A\\) zníženej o pravdepodobnosť toho, že nastanú naraz obe udalosti \\(A\\) aj \\(B\\).\n\\(P(A \\cup B) = P(A) + P(B) - P(A \\cap B)\\) - Pravdepodobnosť, že nastane udalosť \\(A\\) alebo udalosť \\(B\\) je súčet týchto pravdepodobností znížený o ich pravdepodobnosť prieniku (lebo tento zarátame dva razy).\n\n\nJe dôležité vedieť tieto tvrdenia dokázať len z vlastností (1), (2), (3) pravdepodobnosti.",
    "crumbs": [
      "<span class='chapter-number'>2</span>  <span class='chapter-title'>Pravdepodobnosť</span>"
    ]
  },
  {
    "objectID": "set.html#kombinatorika",
    "href": "set.html#kombinatorika",
    "title": "2  Pravdepodobnosť",
    "section": "2.4 Kombinatorika",
    "text": "2.4 Kombinatorika\nV mnohých stredoškolských príkladoch týkajúcich sa pravdepodobnosti sa spomínajú pojmy ako permutácie, kombinácie, s opakovaním/bez opakovania a podobne. Toto je častokrát zdrojom nepochopenia a chýb, lebo si študent/ka pre daný príklad nejaký z týchto pojmov vyberie a potom použije naučenú formulku. Nečudo, že mnohokrát nesprávne. Toto je nebezpečné, lebo si potom napríklad v praxi nebudú vedieť zrátať šancu, že budú mať čistú postupku alebo že si vytiahnu 3 modré guličky. Každopádne zlých riešení je typicky oveľa viacej ako tých správnych, takže tipovanie je riskantné.\nVo väčšine prípadov ide len o aplikáciu nasledujúceho vzťahu:\n\\[P(A) = \\frac{\\text{počet úspešných pokusov (teda udalosť $A$ nastane)}}{\\text{počet všetkých možných pokusov}}.\\] Takže stačí nám ak budeme vedieť efektívne počítať počet možností. Potom ich dáme do pomeru a máme pravdepodobnosť.\nVyužívajú sa nasledovné zákonistosti:\n\nKoľkými možnými spôsobmi môžeme usporiadať všetky objekty množiny \\(\\{a_1, a_2, a_3, \\dots a_n\\}\\) do postupnosti keď záleží na poradí?\n Na prvé miesto môžeme dať \\(n\\) rôznych objektov, na druhé miesto už len \\(n-1\\) rôznych objektov (lebo sme si už jeden objekt minuli) a tak ďalej a na posledné miesto nám už zostal len \\(1\\) objekt. Dokopy je teda možností \\(n \\cdot (n-1) \\cdot \\ \\dots \\ \\cdot 1 = n!.\\)\nKoľkými možnými spôsobmi môžeme usporiadať \\(k\\) rôznych objektov z množiny \\(\\{a_1, a_2, a_3, \\dots a_n\\}\\) do postupnosti keď záleží na poradí?\n Na prvé miesto môžeme dať \\(n\\) rôznych objektov, na druhé miesto už len \\(n-1\\) rôznych objektov (lebo sme si už jeden objekt minule) a tak ďalej a na \\(k\\)-te miesto nám už zostalo len \\(n-k+1\\) rôznych objektov. Dokopy je teda možností \\(n \\cdot (n-1) \\cdot \\ \\dots \\ \\cdot (n-k+1) = \\frac{n!}{(n-k)!}.\\)\nKoľkými možnými spôsobmi môžeme vybrať \\(k\\) rôznych objektov z množiny \\(\\{a_1, a_2, a_3, \\dots a_n\\}\\) keď nezáleží na poradí?\n Ak by bolo záležalo na poradí, bolo by ich \\(\\frac{n!}{(n-k)!}\\). Tu sme len použili predošlú úvahu. Ale v našom prípade nezáleží na poradí. A preto sú tam niektoré výbery viackrát. Konkrétne: rôznych usporiadaní \\(k\\) objektov je \\(k!\\), teda toľkokrát ich je tam viacej. Odpoveď na našu otázku je preto \\(\\frac{\\frac{n!}{(n-k)!}}{k!} = \\frac{n!}{(n-k)!k!} = {{n}\\choose{k}}.\\) Zaujimavým dôsledkom je\n\\[(a+b)^n = (a+b)\\cdot(a+b)\\cdots(a+b) = \\sum_{k=0}^{n} {{n}\\choose{k}} a^k b^{n-k},\\] nakoľko \\({{n}\\choose{k}}\\) je počet možností ako možno vybrať \\(k\\) objektov z množiny \\(n\\) objektov. Iný pohľad na tento istý problém je takýto: Vieme, že \\(n!\\) je počet všetkých usporiadaní \\(n\\) prvkovej množiny. Množinu tých, ktoré vyberieme (týchto je \\(k\\)) a tých, ktoré nevyberieme (týchto je \\(n-k\\)) ale môžeme preusporiadať \\(n!\\) alebo \\((n-k)!\\) rôznymi spôsobmi. Preto relevantných možností je \\(k!(n-k)!\\) násobne viacej ako v tých \\(n!\\) možnostiach.\nKoľkými možnými spôsobmi môžeme vybrať z množiny \\(\\{a_1, a_2, a_3, \\dots a_n\\}\\): \\(k_1\\) rôznych objektov do skupiny \\(1\\), \\(k_2\\) rôznych objektov do skupiny \\(2\\), … \\(k_m\\) rôznych objektov do skupiny \\(m\\) keď nezáleží na poradí (každý prvok je v nejakej skupine, takže \\(k_1+k_2 +...+k_m = n\\))?\nToto je zovšeobecnenie predošlého prípadu, kedy sme mali len dve skupiny. Rovnakým dôvodením prídeme k výsledku: \\({{n}\\choose{k_1,k_2,...,k_m}} \\equiv \\frac{n!}{k_1!k_2!...k_m!}.\\) Analogickým dôsledkom je\n\\[\n\\begin{array}{ccc}\n(a+b+c)^n  &=& \\sum_{\\{k_1,k_2,k_3:k_1+k_2+k_3=n\\}} {{n}\\choose{k_1,k_2,k_3}} a^{k_1} b^{k_2}c^{k_3},\\\\\n(a+b+c+d)^n  &=& \\sum_{\\{k_1,k_2,k_3,k_4:k_1+k_2+k_3+k_4=n\\}} {{n}\\choose{k_1,k_2,k_3,k_4}} a^{k_1} b^{k_2}c^{k_3}d^{k_4}.\n\\end{array}\n\\]\n\n\n\n\n\n\n\nBinomický a multinomický koeficient\n\n\n\nVýraz \\({{n}\\choose{k}} =\\frac{n!}{(n-k)!k!}\\) nazývame binomický koeficient a výraz \\({{n}\\choose{k_1,k_2,...,k_m}} = \\frac{n!}{k_1!k_2!...k_m!}\\) nazývame multinomický koeficient. Poznamenajme, že \\({{n}\\choose{k}} = {{n}\\choose{k,n-k}}.\\)\n\n\n\n\n\n\n\n\nPoznámka (koncentrované múdro)\n\n\n\nPri všetkých príkladoch typu karty/mince/kocky robíme, často implicitne, nejaké rozumné alebo polorozumné predpoklady. Keď napríklad povieme “hádžeme 3 krát kockou”, tak tým v skutočnosti myslíme “nezávisle hádžeme 3 krát férovou kockou”. Sada predpokladov, ktorá umožňuje prepísať danú úlohu do matematického jazyka a vypočítať je väčšinou zrejmá. V realite ale nikdy nehádžeme úplne nezávisle a žiadna kocka nie je úplne férová.\nZjednodušenia pri kockách sú prirodzené a nekontroverzné. Pri reálnych príkladoch je však potreba explicitne vymenovať sadu predpokladov výrazne dôležitejšia. Matematický model, teda sada predpokladov, je totiž len teoretický rámec úplne uzavretého systému, v ktorom sa veľmi dobre pracuje. Adekvátnosť modelu, teda to, ako dobre mapujú zjednodušenia realitu je aspekt, ktorý sa nedá charakterizovať matematickými prostriedkami.\n\n\n\nPríklad 2.3 (Challenger) Raketoplán Challenger mal 2 raketové moduly, ktoré ho mali dostať na obežnú dráhu. Každý modul mal 3 gumové tesnenia, ktorých pravdepodobnosť zlyhania pri určitej teplote bola \\(0.1\\). Vypočítajte pravdepodobnosť úspešného letu.\nAsi by ste hneď vypočítali: \\((1-0.1)^6 \\approx 0.531.\\) Je toto správne riešenie?\nSamotné zadanie príkladu robí nejaké zjednodušenia, ktoré môžu byť neadekvátne.\n\n“Pravdepodobnosť zlyhania tesnenia je fixná, rovnakých 10% pre všetky tesnenia.” - tesnenie bližšie k palivovému agregátu môže byť náchylnejšie na zlyhanie.\n\nZároveň na to, aby sme vypočítali tento príklad, musíme urobiť veľmi vážne zjednodušenia.\n\n“Úspešný let je vtedy ked nezlyhá žiadne tesnenie.” - Let však môže zlyhať kvôli mnohým iným dôvodom.\n“Zlyhania jednotlivých tesnení sú nezávislé.” - Možno zlyhanie jedného tesnenia ovplyvní zlyhanie iného. Napríklad ak sú blízko seba.\n\nTo či sú alebo nie sú tieto predpoklady rozumné matematik sám nevie posúdiť, treba na to pohľad experta na raketové motory.\n\n\nPríklad 2.4 (Veľa rôznych príkladov)  \n\nOrganizačný výbor plesu pozostával z 12 žiakov/čiek. Koľkými spôsobmi sa dá z nich vybrať moderátor, DJ, výzdobca a účtovník?\nNa plese pri stole s 10 stoličkami si štrngol pohárom jablčného muštu každý s každým. Koľko štrngov bolo počuť?\nNa tombole bolo predaných 350 lístkov. Kúpil som si 10, aká je pravdepodobnosť, že vyhrám aspoň jednu z 40 rôznych cien?\nNa šachovom turnaji s 12 účastníkmi hrá každý s každým 2 zápasy. Koľko zápasov sa odohrá?\nHádžeme dvomi kockami - modrou a zelenou. Podrobne popíšte pravdepodobnostný priestor. Čo je väčšia šanca: že padne súčet 7 alebo že padne súčet jedno z čísel 2,3,11,12?\nKoľkými spôsobmi je možné hodiť troma kockami súčet 12?\nAká je šanca, že pri dvoch nezávislých hodoch férovou mincou padne najprv hlava a potom znak?\nDvanásť študentov/iek sa má rozdeliť na 4 skupiny po 3. Koľkými možnými spôsobmi to ide?\nMajme náhodne umiestnených 8 rôznych bodov v rovine. Koľko rôznych úsečiek (ktorých krajné body patria do množiny pôvodných 8 bodov) existuje, ktoré získame pospájaním týchto bodov? (Explicitne formulujte akékoľvek predpoklady navyše, ktoré robíte.)\nKoľko uhlopriečok má pravidelný 17 uholník?\nKoľko rôznych prirodzených čísel vieme reprezentovať práve piatimi ciframi?\nMajme vo vrecúšku písmenká \\(\\{A,H,P,P,Y\\}\\). Aká je pravdepodobnosť, že si ich vytiahnem v poradí HAPPY?\nMajme vo vrecúšku písmenká \\(\\{C,C,E,S,S,S,U\\}\\). Aká je pravdepodobnosť, že si ich vytiahnem v poradí SUCCESS?\nOrganizačný výbor plesu pozostával z 12 žiakov/čiek. Koľkými spôsobmi sa dá z nich vybrať 2 moderátori, DJ, 3 výzdobcovia a účtovník?\nV obchode majú 3 druhy cukríkov: modré, zelené a bez cukru. Máme finančné prostriedky na nákup 6 cukríkov. Koľko možností máme, ak minieme všetky peniaze?\nKoľko riešení má \\(a+b+c = 100,\\) kde \\(a,b,c\\) sú prirodzené čísla?\nKoľkými spôsobmi (čo sa týka len samotného počtu kariet) je možné rozdať 54 hracích kariet 5 hráčom?\nAká je šanca, že z perfektne zamiešaného balíčka kariet vyberieme 2 karty a sú to 2 esá?\n\n\nV rôznych učebniciach pravdepodobnosti sa môžete stretnúť s tým, že rôzne typy prípadov sú systematizované. Hovorí sa o permutáciách, kombináciách (s opakovaním alebo bez opakovanie), variáciách a podobne. Môj názor je, že s využívaním tohoto názvoslovia je spojené riziko, že študenti prestanú rozmýšľať a budú sa len snažiť kategorizovať daný príklad do schémy v ktorej už potom mechanicky poznajú vzťah/vzorec, ktorý treba použiť. Názor na to, ako aj spôsob implementácie pri praktickej výučbe nechám na Vašom posúdení.\n\n\n\n\n\n\nZopár (možno užitočných) poznámok:\n\n\n\n\nAk neviete pohnúť s riešením, skúste začať mechanicky vypisovať to ako môže dopadnúť experiment. Len málokedy toto nie je užitočné.\nPravdepodobnosti sčítavame len vtedy keď počítame pravdepodobnosť, že nastane jedna alebo druhá udalosť, ktoré sú vzájomne sa vylučujúce (mutually exclusive), teda keď nemôžu nastať naraz. Vo všetkých ostatných prípadoch sa pri sčitavaní pravdepodobností dopustíme chyby, že zarátame tú istú možnosť viacejkrát. (napr. Aká je šanca, že padne na kocke číslo 1 alebo číslo 2 ?) Toto je len aplikácia spočitateľnej aditivity pravdepodobnosti, teda vlastnosti (3).\nPravdepodobnosti násobíme vtedy, keď ide o nezávislé udalosti. Teda keď jedna udalosť nijakovsky neovplyvní nastatie inej. Viď ďalšia kapitola. (napr. Aká je pravdepodobnosť, že pri prvom hode padne 6ka a pri druhom (nezávislom) hode padne 6ka?)\nNáhodné násobenie a sčítavanie pravdepodobností vedia k správnemu výsledku len s malou pravdepodobnosťou (áno, toto je vtip). Tipovaním sa ďaleko nedostaneme.\nNiekedy je ľahšie počítanie pravdepodobnosti, že udalosť nenastane, ako že nastane. Vtedy použijeme \\(P(A) = 1 - P(A^C).\\)\nVennove diagramy sú užitočné. Pri počítaní pravdepodobnosti pre viac ako dve udalosti veľmi.",
    "crumbs": [
      "<span class='chapter-number'>2</span>  <span class='chapter-title'>Pravdepodobnosť</span>"
    ]
  },
  {
    "objectID": "set.html#zhrnutie",
    "href": "set.html#zhrnutie",
    "title": "2  Pravdepodobnosť",
    "section": "2.5 Zhrnutie",
    "text": "2.5 Zhrnutie\nZákladným objektom s ktorým budeme pracovať je pravdepodobnostný priestor. Je to trojica: \\(\\Omega\\) hovorí ako môže dopadnúť experiment, \\(\\mathcal{F}\\) je množina všetkých podmnožín, ktorým priraďujeme pravdepodobnosť a \\(P\\) je samotná pravdepodobnostná funkcia, ktorá musí byť spočitateľne aditívna. Keď máme konkrétny príklad, je dobré si uvedomiť, čo vlastne príslušný pravdepodobnostný priestor je. Vnesie to do nášho rozmýšlania poriadok. Toto je dôležité, aby sme vedeli správne zrátať počet “úspešných” a počet “všetkých” spôsobov ako môže dopadnúť experiment a tým pádom aj pravdepodobnosť. Rovnaký problém môže byť uchopený cez rôznu formuláciu pravdepodobnostného priestoru.",
    "crumbs": [
      "<span class='chapter-number'>2</span>  <span class='chapter-title'>Pravdepodobnosť</span>"
    ]
  },
  {
    "objectID": "set.html#cvičenia",
    "href": "set.html#cvičenia",
    "title": "2  Pravdepodobnosť",
    "section": "2.6 Cvičenia",
    "text": "2.6 Cvičenia\n\nCvičenie 2.1 Aký je rozdiel medzi \\(\\{a,b\\}\\) a \\((a,b)\\)?\n\n\nCvičenie 2.2 Aký je rozdiel medzi \\(A \\in \\mathcal{M}\\) a \\(A \\subseteq \\mathcal{M}\\)?\n\n\nCvičenie 2.3 Nájdite komplement množiny \\(M\\) vzhľadom na priestor \\(\\mathcal{M}.\\)\n\n\\(M = \\{1,2,3,4\\}\\) a \\(\\mathcal{M} = \\{1,2,3,4,5,6\\}\\)\n\\(M = \\{(x,y): x^2 + y^2 &lt; 2 \\}\\) a \\(\\mathcal{M} = \\{(x,y): x^2 + y^2 \\leq 4\\}\\)\n\\(M = \\{x: 0 &lt; x &lt; 1\\}\\) a \\(\\mathcal{M} = [0,1]\\)\n\n\n\nCvičenie 2.4 Uvažujme dve udalosti \\(A\\) a \\(B\\), také, že \\(P(A) = 0.3\\) a \\(P(B) = 0.6.\\)\nVypočítajte \\(P(A^C\\cap B)\\) ak viete, že platí jedna z nasledovných podmienok:\n\nUdalosti \\(A\\) a \\(B\\) sú disjunktné;\n\\(A\\) je podmnožinou \\(B\\);\npravdepodobnosť toho, že naraz nastanú udalosti \\(A\\) aj \\(B\\) je \\(0.1\\).\n\n\n\nCvičenie 2.5 Počítač bol naprogramovaný na to aby vypočítal rôzne pravdepodobnosti. Pripojte k týmto numerickým odpovediam správny slovný opis (môže byť viacero správnych)\nVýstup z programu:\n\n-50%\n0%\n10%\n50%\n90%\n100%\n200%\n\nSlovný popis:\n\nRovnaká šanca, že to nastane ako, že to nenastane.\nJe veľmi pravdepodobné, že to nastane ale nie isté.\nToto nenastane.\nToto môže nastať ale šanca je malá.\nToto určite nastane.\nV mojom programe je nejaká chyba.\n\n\n\nCvičenie 2.6 V triede je 60% žien a 40% mužov. Vieme, že v tejto triede 70% ľudí študuje matematiku.\nPercento žien študujúcich matematiku môže byť najmenej ______% a najviac ______%.\n\n\nCvičenie 2.7 Hádžeme 6 krát mincou. Tu sú dve možné situácie (H - hlava, Z - znak):\n\nH Z Z H Z H\nH H H H H H\n\nKtoré z týchto tvrdení je správne? Vysvetlite.\n\nUdalosť (i) je pravdepodobnejšia.\nUdalosť (ii) je pravdepodobnejšia.\nUdalosti (i) a (ii) sú rovnako pravdepodobné.\n\n\n\nCvičenie 2.8 Nech je silne zamorenom prostredí pravdepodobnosť bakteriálnej infekcie \\(0.4\\) a pravdepodobnosť nákazy spôsobej vírusom nech je \\(0.8\\). Aká je najväčšia a najmenšia pravdepodobnosť, že človek sa nakazí aj baktériou aj vírusom?\n\n\nCvičenie 2.9 Hodíme kocku 6 krát. Balíček kariet perfektne zamiešame.\n\nŠanca, že na prvom hode padne 6ka alebo na poslednom hode padne 6ka je ______.\nŠanca, že na prvom hode padne 6ka a na poslednom hode padne 6ka je ______.\nŠanca, že na vrchu balíčka je srdcové eso alebo na spodu balíčka je srdcové eso je ______.\nŠanca, že na vrchu balíčka je srdcové eso a na spodu balíčka je srdcové eso je ______.\n\n\n\nCvičenie 2.10 Uvažujme nasledovnú situáciu: jedenkrát hodíme férovou mincou a nezávisle od toho jedenkrát hodíme férovou kockou.\n\nZostrojte pravdepodobnostný priestor, ktorý zodpovedá tejto situácii.\nAká je pravdepodobnosť, že padne hlava a zároveň nepárne číslo?\n\n\n\nCvičenie 2.11 Uvažujme nasledovnú situáciu: trikrát za sebou hodíme férovou kockou. Jednotlivé hody sú nezávislé.\n\nZostrojte pravdepodobnostný priestor, ktorý zodpovedá tejto situácii.\nAká je pravdepodobnosť, že padne súčet väčší ako 5?\n\n\n\nCvičenie 2.12 Máme 20 kariet. Desať z nich je modrých, očíslovaných od 1 po 10, desať z nich je červených a očíslovaných od 1 po 10. Náhodne si jednu vyberieme. Vezmime si nasledovné udalosti:\n\nA - vyberieme si kartu s párnym číslom.\nB - vyberieme si modrú kartu.\nC - vyberieme si kartu s číslom menším ako 5.\n\nZostrojte pravdepodobnostný priestor zodpovedajúci tejto situácii a opíšte nasledovné udalosti:\n\n\\(A \\cap B \\cap C\\)\n\\(B \\cap C^C\\)\n\\(A \\cup B \\cup C\\)\n\\(A \\cap (B \\cup C)\\)\n\\(A^C \\cap B^C \\cap C^C\\)\n\n\n\n\nCvičenie 2.13 Hodíme 3 férové kocky. Vezmime si nasledovné udalosti:\n\nA - na prvej kocke hodíme párne číslo.\nB - na druhej kocke hodíme párne číslo.\nC - na tretej kocke hodíme párne číslo.\n\nPomocou týchto udalostí vyjadrite:\n\nUdalosť, že na všetkých troch kockách je párne číslo.\nUdalosť, že na žiadnej kocke “je” párne číslo.\nUdalosť, že aspoň na jednej kocke je nepárne číslo.\nUdalosť, že najviac na dvoch kockách je nepárne číslo.\n\n\n\nCvičenie 2.14 Náhodne vyberieme tri rôzne prirodzené čísla z množiny \\(\\{1,2,3,\\cdots,20 \\}.\\)\n\nAká je pravdepodobnosť, že ich súčet bude párne číslo?\nAká je pravdepodobnosť, že ich súčin bude párne číslo?\n\n\n\nCvičenie 2.15 Vo vreci je 50 súčiastok, z nich dve sú chybné. Náhodne načrieme rukou vyberieme 5 z nich.\n\nAká je pravdepodobnosť, že aspoň jedna z nich bude chybná?\nKoľko súčiastok musíme vybrať aby šanca, že nájdeme aspoň jednu chybnú súčiastku bola väčšia ako 50% ?\n\n\n\n\n\n\nIlustrácia načierania rukou do vreca s 50 súčiastkami.\n\n\n\n\n\n\nCvičenie 2.16 Ukážte, že zo spočitateľnej aditivity (vlastnosť (3) pravdepodobnosti) vyplýva konečná aditivita, teda, že platí \\(P\\left(\\cup_{i=1}^n A_i\\right) = \\sum_{i=1}^{n} P(A_i)\\) pre akékoľvek disjunktné udalosti \\(A_1, A_2, A_3,\\dots,A_n\\)\n\n\nCvičenie 2.17 Formálne ukážte vlastnosti pravdepodobnosti z časti Sekcia 2.3.\n\n\nCvičenie 2.18 Ukážte, že pre hocijaké dve udalosti \\(A\\) a \\(B\\) je pravdepodobnosť, že nastane práve jedna z udalostí \\(A\\) a \\(B\\) je daná nasledovným výrazom \\[P(A) + P(B) - 2P(A \\cap B).\\]\n\n\nCvičenie 2.19 Nech je \\(A_1, A_2, \\dots\\) akákoľvek postupnosť udalostí a nech \\(B_1, B_2, \\dots\\) je postupnosť definovaná nasledovne: \\(B_1 = A_1\\), \\(B_2 = A_1^C \\cap A_2\\), \\(B_3 = A_1^C \\cap A_2^C \\cap A_3\\), \\(B_4 = A_1^C \\cap A_2^C \\cap A_3^C \\cap A_4\\) a tak ďalej. Ukážte, že pre všetky \\(n=1,2,3,\\dots\\) platí \\[P\\left( \\cup_{i=1}^{n} A_i \\right) = \\sum_{i=1}^{n} P(B_i).\\]\n\n\nCvičenie 2.20 Nech \\(A\\), \\(B\\) a \\(D\\) sú nejaké udalosti, také, že \\(P(A \\cup B \\cup D ) = 0.3.\\) Aká je hodnota \\(P(A^C \\cap B^C \\cap D^C)\\)?\n\n\nCvičenie 2.21 Ukážte, že pre udalosti \\(A_1, A_2, \\dots, A_n\\) platí \\[P\\left( \\cup_{i=1}^{n} A_i \\right) \\leq \\sum_{i=1}^{n} P(A_i)\\] a \\[P\\left( \\cap_{i=1}^{n} A_i \\right) \\geq 1 - \\sum_{i=1}^{n} P(A_i^C).\\]\n\n\nCvičenie 2.22 Nech \\(A\\), \\(B\\) a \\(C\\) sú nejaké udalosti. Použitím Vennoveho diagramu ukážte, že\n\\[\\begin{eqnarray*}\nP(A \\cup B \\cup C) &=& P(A) + P(B) + P(C) \\\\\n&& - P(A \\cap B) - P(B \\cap C) - P(A \\cap C) \\\\\n&& + P(A \\cap B \\cap C).\n\\end{eqnarray*}\\]\n\n\nCvičenie 2.23 (*Zasa guličky) Majme vrecúško s farebnymi guličkami. Konkrétne sa v ňom nachádza \\(č\\) červených guličiek, \\(b\\) bielych guličiek a \\(m\\) modrých guličiek. Postupne vyberáme po jednej guličke z vrecúška tak, že ich nedávame naspäť. Aká je pravdepodobnosť, že vytiahneme všetky červené guličky ešte predtým, než vytiahneme nejakú bielu?\n\n\nCvičenie 2.24 (*Princíp zapojenia a vypojenia) Nech \\(A_1, A_2,\\dots,A_n\\) sú nejaké udalosti. Ukážte, že platí \\[\\begin{eqnarray*}\nP\\left(\\cup_{i=1}^n A_i\\right) &=& \\sum_{i=1}^n P(A_i) - \\sum_{i&lt;j} P(A_i\\cap A_j)  \\\\\n&& + \\sum_{i&lt;j&lt;k} P(A_i\\cap A_j \\cap A_k) - \\sum_{i&lt;j&lt;k&lt;l} P(A_i\\cap A_j \\cup A_k \\cap A_l)+ \\dots\\\\\n&& + (-1)^{n+1}P(A_1 \\cap A_2 \\cap A_3 \\cap \\dots \\cap A_n).\n\\end{eqnarray*}\\]\n\n\n\n\n\n\n\nNiektoré riešenia\n\n\n\n\n\nCvičenie 2.1 Ide o rôzne objekty. Kým \\((a,b)\\) označuje usporiadanú dvojicu. Pomocou \\(\\{a,b\\}\\) označujeme množinu, ktorá obsahuje dva prvky: prvok \\(a\\) a prvok \\(b\\).\nCvičenie 2.2 \\(A \\in \\mathcal{M}\\) znamená, že \\(A\\) je prvkom množiny \\(\\mathcal{M}\\). Na druhej strane \\(A \\subseteq \\mathcal{M}\\) znamená, že \\(A\\) je podmnožinou množiny \\(\\mathcal{M}\\), takže majú rovnaké tipy prvkov.\nCvičenie 2.3\n\n\\(M^C = \\{5,6\\}\\)\n\\(M^C = \\{(x,y): x^2 + y^2 \\geq 2,x^2 + y^2 \\leq 4 \\}\\)\n\\(M^C = \\{0,1\\}\\)\n\nCvičenie 2.4\n\nAk sú \\(A\\) a \\(B\\) disjunktné, potom \\(A^C \\cap B = B.\\) Preto \\(P(A^C \\cap B) =0.6.\\)\nAk \\(A \\subset B,\\) potom \\(B = (B \\cap A) \\dot{\\cup} (B \\cap A^C) = A \\dot{\\cup} (B \\cap A^C).\\) Takže podľa konečnej aditivity pravdepodobnosti \\(P(B) = P(A) + P(B \\cap A^C)\\) a teda \\(0.6 = 0.3 + P(B \\cap A^C),\\) z čoho vyplýva \\(P(B \\cap A^C) = 0.3.\\)\nZnovu využijeme \\(B = (B \\cap A) \\dot{\\cup} (B \\cap A^C)\\) a teda \\(P(B) = P(B\\cap A) + P(B \\cap A^C),\\) a teda \\(0.6 = 0.1 + P(B \\cap A^C),\\) z čoho vyplýva \\(P(B \\cap A^C) = 0.5.\\)\n\nCvičenie 2.5\na-vi, b-iii, c-iv, d-i, e-ii, f-v, g-vi\nCvičenie 2.6\n\n\n\n\n\n\n\n\n\n\nŽeny\nMuži\n\n\n\n\n\nÁno\na\nb\n0.7\n\n\nNie\nc\nd\n0.3\n\n\n\nHľadáme najväčšiu hodnotu \\(a\\) tak aby boli splnené nasledovné podmienky: \\[\\begin{eqnarray*}\na + b &=& 0.7 \\\\\nc + d &=& 0.3 \\\\\na + c &=& 0.6 \\\\\nb + d &=& 0.4 \\\\\na,b,c,d &\\geq& 0\n\\end{eqnarray*}\\]\nTomuto vyhovuje \\(a=0.6\\) a tomu prislúchajú hodnoty \\(b=0.1, c=0, d=0.3.\\)\nCvičenie 2.7\n\nKedže hody mincou sú nezávislé, obidve tieto udalosti sú rovnako pravdepodobné.\n\nCvičenie 2.8\n\n\n\n\n\n\n\n\n\nBakt/Vir\nÁno\nNie\n\n\n\n\n\nÁno\na\nb\n0.4\n\n\nNie\nc\nd\n0.6\n\n\n\nHľadáme najväčšiu a najmenšiu hodnotu \\(a\\) tak, aby boli splnené nasledovné podmienky: \\[\\begin{eqnarray*}\na + b &=& 0.4 \\\\\nc + d &=& 0.6 \\\\\na + c &=& 0.8 \\\\\nb + d &=& 0.2 \\\\\na,b,c,d &\\geq& 0\n\\end{eqnarray*}\\]\nMaximum: Tomuto vyhovuje \\(a=0.4\\) a tomu prislúchajú hodnoty \\(b=0, c=0.4, d=0.2.\\)\nMinimum: Tomuto vyhovuje \\(a=0.2\\) a tomu prislúchajú hodnoty \\(b=0.2, c=0.6, d=0.\\)\nCvičenie 2.9\n\n\\(1 - \\frac{5}{6}\\cdot \\frac{5}{6} = \\frac{11}{36}\\)\n\\(\\frac{1}{6}\\cdot \\frac{1}{6} = \\frac{1}{36}\\)\n\\(1 - \\frac{51\\cdot50}{52\\cdot 51} = 1 - \\frac{25}{26} = \\frac{1}{26}\\)\n0\n\nCvičenie 2.10\n\nPravdepodobnostný priestor vieme reprezentovať napríklad takto: \\((\\Omega, \\mathcal{F},P),\\) kde\n\n\\(\\Omega = \\{(H,1),(H,2),...,(H,6),(T,1),(T,2),...,(T,6)\\}\\)\n\\(\\mathcal{F} = 2^{\\Omega}.\\)\n\\(P(A) = \\frac{|A|}{|\\Omega|} = \\frac{|A|}{12}\\)\nkde \\(|A|\\) označuje počet prvkov množiny \\(A,\\) teda \\(|\\Omega| = 12.\\)\n\n\\(B = \\{(H,2),(H,4),(H,6) \\}\\) a preto $P(B) = = . $\n\nCvičenie 2.11\n\nPravdepodobnostný priestor vieme reprezentovať napríklad takto: \\((\\Omega, \\mathcal{F},P),\\) kde\n\n\\(\\Omega = \\{(1,1,1),(1,1,2),...,(6,6,6)\\}\\)\n\\(\\mathcal{F} = 2^{\\Omega}.\\)\n\\(P(A) = \\frac{|A|}{|\\Omega|} = \\frac{|A|}{3^6}= \\frac{|A|}{729}\\)\nkde \\(|A|\\) označuje počet prvkov množiny \\(A,\\) teda \\(|\\Omega| = 3^6 = 729.\\)\n\n\\(B_3 = \\{(1,1,1)\\}\\),\n\n\\(B_4 = \\{(1,1,2),(1,2,1),(2,1,1)\\}\\),\n\\(B_5 = \\{(1,1,3),(1,3,1),(3,1,1),(1,2,2),(2,1,2),(2,2,1)\\}\\), nech \\(B = B_3 \\cup B_4 \\cup B_5\\), potom máme \\[P(B^C) = 1 - P(B) = 1 - \\left( \\frac{1}{729} + \\frac{3}{729} + \\frac{6}{729}\\right) = 1 - \\frac{10}{729} = \\frac{719}{729} \\approx 98.6\\% \\]\nCvičenie 2.12\nPravdepodobnostný priestor vieme reprezentovať napríklad takto: \\((\\Omega, \\mathcal{F},P),\\) kde\n\\(\\Omega = \\{(M,1),(M,2),...,(Č,10)\\}\\)\n\\(\\mathcal{F} = 2^{\\Omega}.\\)\n\\(P(A) = \\frac{|A|}{|\\Omega|} = \\frac{|A|}{20}\\)\nkde \\(|A|\\) označuje počet prvkov množiny \\(A,\\) teda \\(|\\Omega| = 20.\\)\n\nPadne modrá karta s párnym číslom menším ako 5, takže tomu zodpovedá množina \\(\\{(M,2),(M,4) \\}.\\)\nPadne modrá karta s číslom väčším alebo rovným ako 5, takže \\(\\{(M,5),...,(M,10) \\}.\\)\nPadne karta s párnym číslom alebo modrá alebo s číslom menším ako 5, takže \\(\\{(M,1),...,(M,10),(Č,1),(Č,2),(Č,3),(Č,4),(Č,5),(Č,6),(Č,8),(Č,10) \\}.\\)\nPadne karta s párnym číslom a zároveň je modrá alebo bude mať číslo menšie ako 5, takže \\(\\{(M,2),(M,4),(M,6),(M,8),(M,10),(Č,2),(Č,4) \\}.\\)\n\\(A^C \\cap B^C \\cap C^C = (A \\cup B \\cup C)^C\\) takže \\(\\{(Č,7),(Č,9)\\}\\)\n\nCvičenie 2.13\n\n\\(A \\cap B \\cap C\\)\n\\(A^C \\cap B^C \\cap C^C\\)\n\\(A^C \\cup B^C \\cup C^C \\cup\\)\n\\((A^C \\cap B^C \\cap C^C )^C = A \\cup B \\cup C\\)\n\nCvičenie 2.14\n\n\\(A\\) - nech označuje, že všetky tri čísla budú nepárne \\(B\\) - nech označuje, že dve čísla budú nepárne a jedno párne\n\n\\(P(A) = \\frac{{10 \\choose{0}}{10 \\choose{3}}}{{20 \\choose{3}}} = \\frac{2}{19}\\)\n\\(P(B) = \\frac{{10 \\choose{1}}{10 \\choose{2}}}{{20 \\choose{3}}} = \\frac{5}{19}\\)\n\\(P(A \\cup B)  = P(A) + P(B) = \\frac{7}{19}\\), nakoľko ide o disjunktné udalosti (nemôžu nastať naraz).\n\n\n\n\\(P(A^C) =  1 - P(A) = \\frac{17}{19}\\)\nCvičenie 2.15\n\n\\(A\\) - nech označuje, že všetkých 5 súčiastok bude OK. \\(P(A^C) = 1 - P(A) = 1-\\frac{{2 \\choose{0}}{48 \\choose{5}}}{{50 \\choose{5}}}\\)\nMusíme nájsť \\(k\\) tak, aby \\(1-\\frac{{2 \\choose{0}}{48 \\choose{k}}}{{50 \\choose{k}}} &gt; 0.5\\)\n\nDosadením dostávame, že pre \\(k=14\\) je to 48.57%, pre \\(k=15\\) je to 51.43%.\nCvičenie 2.23\nKľúčové pri tejto úlohe je uvedomiť si, že na modrých guličkách vôbec nezáleží. Pôsobia tam len ako šum. Ak je ich veľmi veľa, tak ich budeme veľa ťahať kým sa nebude meniť to, čo nás zaujíma, a to je pomer medzi bielymi a červenými guličkami.\nPreformulujeme to na nasledovný problém. Máme vo vrecku \\(č\\) červených a \\(b\\) bielych guličiek. Aká je pravdepodobnosť, že prvých \\(č\\) guličiek bude červených? Z vrecúška, kde sú čísla \\(\\{1,2,3,...,č+b\\}\\) musím vytiahnuť \\(č\\) guličiek a musím vytiahnuť konkrétne čísla \\(\\{1,2,...,č\\}\\). To je práve jedna možnosť spomedzi všetkých možných \\(č\\) čísel, ktoré môžem vytiahnuť. Týchto možností je \\({č+b \\choose č}.\\) Takže pravdepodobnosť je\n\\(P(A) = \\frac{1}{{č+b \\choose č}} = \\frac{č!b!}{(č+b)!}.\\)\nSkutočnosť, že na počte modrých guličiek nezáleží sa môže zdať na začiatku proti intuitívna. Simuláciou však môžeme poľahky overiť, že je to skutočne tak. Tieto simulácie sa budeme učiť robiť budúci semester v rámci pokračovania tohoto kurzu https://lukaslaffers.github.io/pas2/.\nUvedomme si tiež, že \\(P(A) = \\frac{č!b!}{(č+b)!} =\\frac{č!}{(č+b)(č+b-1)...(b+1)} = \\frac{č}{č+b}\\cdot \\frac{č-1}{č+b-1} \\cdots\\frac{1}{b+1},\\) čo zodpovedá postupnému ťahaniu červených guličiek. Znovu vidíme, že záleží len na tom, či bude červená vytiahutá skôr ako biela, koľko je tam modrých nám môže byť jedno.\nCvičenie 2.24\nDôkaz matematickou indukciou cez \\(n.\\)",
    "crumbs": [
      "<span class='chapter-number'>2</span>  <span class='chapter-title'>Pravdepodobnosť</span>"
    ]
  },
  {
    "objectID": "set.html#ďalšie-cvičenia",
    "href": "set.html#ďalšie-cvičenia",
    "title": "2  Pravdepodobnosť",
    "section": "2.7 Ďalšie cvičenia",
    "text": "2.7 Ďalšie cvičenia\n\n\n\n\n\n\nPozrieť si to?\n\n\n\nNasledujúce príklady boli v minulých rokoch súčasťou povinných a hodnotených domácich úloh. Domáce úlohy sú však tento rok nepovinné. Tieto však budú stále užitočné pre porozumenie učiva a pomôžu Vám nakalibrovať sa, aká úroveň porozumenia sa od Vás približne očakáva.\n\n\n\nCvičenie 2.25 Označme\n\\(A=\\{x \\in \\mathbb{R}: 2 \\leq x \\leq 5\\}\\), \\(B=\\{x \\in \\mathbb{R}: 4 &lt; x \\leq 10\\}\\) a \\(C=\\{x \\in \\mathbb{R}: x \\leq 0 \\}\\).\nvyjdarite:\n\n\\(A^C\\)\n\\(A \\cup B\\)\n\\(B \\cap C^C\\)\n\\(A^C \\cap B^C \\cap C^C\\)\n\\((A \\cup B) \\cap C\\)\n\n\n\nCvičenie 2.26 Máme študentov prvého, druhého a tretieho ročníka matematiky. Nech udalosť \\(A\\) znamená, že študent je z prvého ročníka, udalosť \\(B\\), že študent je z druhého ročníka a udalosť \\(C\\), že študent je z tretieho ročníka. Určte význam nasledovných udalostí:\n\n\\(A \\cup B\\)\n\\((A \\cup C)^C\\)\n\\(A \\cap C\\)\n\\((A \\cap B)\\cup C\\)\n\\(A \\cup B \\cup C\\)\n\n\n\nCvičenie 2.27 Máme 4 rovnaké nepriehľadné obálky s darčekom. V jednej poukaz do kníhkupectva, v druhej sú listky do divadla, v tretej sú letenky a vo štvrtej sú nálepky. Náhodne si môžeme vybrať 2 obálky.\n\nZostrojte pravdepodobnostný priestor, ktorý zodpovedá tejto situácii. Podrobne popíšte jeho elementy.\nAká je pravdepodobnosť, že nebudeme letieť lietadlom?\n\n\n\nCvičenie 2.28 Gymnázium vyberá študentov z tretieho ročníka do žiackej rady. Študentov v 3.A je 25, študentov v 3.B je 28 a študentov v 3.C je 20. Z každej triedy vyberú jedného študenta. Koľko rôznych zložení študentskej rady existuje?\n\n\nCvičenie 2.29 30 študentov z triedy náhodne rozdelíme do dvoch projektov. 10 študentov vyberieme do projektu A a 20 študentov vyberieme do projektu B. Aká je pravdepodobnosť, že kamaráti Pankrác a Servác budú spolu v tom istom projekte?\n\n\nCvičenie 2.30 V dvoch nádobách sú guličky, ktoré sa od seba líšia len farbou. V prvej nádobe je 5 bielych, 11 modrých a 8 zelených guličiek. V druhej nádobe je 10 bielych, 8 modrých a 6 zelených guličiek. Z nádob sa náhodne ťahá po jednej guličke. Aká je pravdepodobnosť toho, že obe guličky sú rovnakej farby?\n\n\nCvičenie 2.31 Medzi 100 výrobkami v sérii sa nachádza 5 nepodarkov. Náhodne sa vyberie polovica výrobkov a preskúša sa. Určte pravdepodobnosť, že výrobky zo série budú prijaté, ak podmienky pre prijatie série dovoľujú nanajvýš jeden nepodarok z 50 výrobkov.\n\n\nCvičenie 2.32 Na katedre máme 50 študentov. Na predmet Matematická analýza (A) chodí 30 študentov, na Pravdepodobnosť a štatistiku (P) chodí 20 študentov a na Rovnice a nerovnice (R) chodí 15 študentov. Na A aj P chodí 10 študentov, na A aj R chodí 5 študentov a na P aj R chodí 10 študentov. Na všetky 3 predmety chodia 2 študenti.\n\nKoľko percent študentov katedry chodí aspoň na jeden z uvedených predmetov?\nKoľko percent študentov katedry chodí presne na jeden z uvedených predmetov? (HINT: pomôžte si obrázkom)\n\n\n\nCvičenie 2.33 Použitím vlastností funkcie pravdepodobnosti formálne ukážte (Vennov diagram nestačí), že platí \\[P(A\\cup B)= P(A) + P(B)- P(A \\cap B).\\]\n\n\nCvičenie 2.34 Označme \\(A=\\{(x,y) \\in \\mathbb{R}^2: x^2 + y^2 \\leq 3, x &gt; 1\\}\\) a \\(B=\\{(x,y) \\in \\mathbb{R}^2: |x| + |y| &lt; 1\\}.\\) Zobrazte množiny \\(A \\cap B^C\\) a \\(A \\cup B^C.\\)\n\n\nCvičenie 2.35 Uvažujme nasledovnú situáciu: trikrát hodíme férovou mincou.\n\nZostrojte pravdepodobnostný priestor, ktorý zodpovedá tejto situácii. Podrobne popíšte jeho elementy.\nAká je pravdepodobnosť, že padne hlava aspoň 2 krát?\n\n\n\nCvičenie 2.36 Test pozostáva z 10 otázok, každá má možnosti (a), (b), (c), (d), (e) a práve jedna odpoveď je správna. Aká je pravdepodobnosť, že študent, ktorý sa nič neučil zodpovie aspoň 3 otázky správne?\n\n\nCvičenie 2.37 Máme 5 rovnakých nepriehľadných obálok s darčekom. V jednej je poukaz do kníhkupectva, v druhej sú listky do divadla, v tretej sú letenky, vo štvrtej sú nálepky a v piatej sú vstupenky do múzea vo Svätom Antone. Náhodne si vyberieme 3 obálky.\n\nZostrojte pravdepodobnostný priestor, ktorý zodpovedá tejto situácii. Podrobne popíšte jeho elementy.\nAká je pravdepodobnosť, že nepôjdeme do múzea vo Svätom Antone?\nAká je pravdepodobnosť, že pôjdeme do kníhkupectva ale nedostaneme nálepky?\n\n\n\nCvičenie 2.38 Na plese bolo fantasticky. Tombola je každoročným highlightom tohoto tradičného podujatia a tento rok sa predalo 722 lístkov, bolo udelených 38 cien. Simona si kúpila 40 lístkov, Lukáš si kúpil 20 lístkov. (Lístky stáli 50 centov ale to nie je dôležité.)\n\nAká je pravepodobnosť, že Simona vyhrá 6 cien?\nAká je pravepodobnosť, že Lukáš nevyhrá žiadnu cenu?\n*Aká je pravdepodobnosť, že Simona vyhrá 6 cien a súčasne Lukáš nevyhrá žiadnu cenu?\n\n\n\nCvičenie 2.39 Máme 3 bežcov v tíme A a 3 bežcov v tíme B. Všetci sa zúčastnia preteku a výkonnosť všetkých je rovnaká. Aká je pravdodobnosť, že všetci z tímu A budú rýchlejší ako všetci z tímu B a zároveň Jozef Kopelka z tímu A bude druhý?\n\n\nCvičenie 2.40 Balíček 52 kariet je náhodne rozdelený medzi 4 hráčov a každý dostane 13 kariet. Aká je pravdepodobnosť, že všetky 4 esá skončia u (nejakého) jedného hráča?\n\n\nCvičenie 2.41 (*Súčet binomických koeficientov) \\[\\sum_{\\{k_1,...,k_m:k_1+...+k_m=n\\}}{{n}\\choose{k_1,...,k_m}} = \\ ?\\]",
    "crumbs": [
      "<span class='chapter-number'>2</span>  <span class='chapter-title'>Pravdepodobnosť</span>"
    ]
  },
  {
    "objectID": "set.html#footnotes",
    "href": "set.html#footnotes",
    "title": "2  Pravdepodobnosť",
    "section": "",
    "text": "Z formálneho hľadiska \\(\\mathcal{F}\\) musí byť \\(\\sigma-\\)algebra podmnožín \\(\\Omega\\). To znamená, že priraďovanie pravdepodobnosti musí byť vnútorne konzistentné. Technicky musia byť splnené tieto tri podmienky: (1) Ak \\(A \\in \\mathcal{F}\\), teda ak viem priradiť udalosti \\(A\\) nejakú pravdepodobnosť, tak budem musieť vedieť priradiť pravdepodobosť aj udalosti \\(A^C,\\) teda, že \\(A\\) nenastala. (2) Ak \\(A_1,A_2, A_3, \\dots \\in \\mathcal{F}\\), potom aj \\(\\cup_{i=1}^{\\infty} A_i \\in \\mathcal{F}\\). Vysvetlíme si to na príklade dvoch množín: ak \\(A,B \\in \\mathcal{F}\\), potom aj \\(A \\cup B \\in \\mathcal{F}\\), teda ak viem priradiť pravdepodobnosť udalostiam \\(A\\) a \\(B\\), potom musím vedieť priradiť pravdepodobnosť aj udalosti \\(A \\cup B\\), teda že nastala udalosť \\(A\\) alebo udalosť \\(B\\). (3) \\(\\Omega \\in \\mathcal{F},\\) teda viem priradiť pravdepodobnosť udalosti, že niečo nastalo. V rámci tohoto kurzu sa nebudeme podrobne venovať \\(\\mathcal{F}\\). Budeme predpokladať, že ide o korektnú \\(\\sigma-\\)algebru. Do väčších podrobností sa zahĺbite v rámci kurzov Teória miery a integrálu a Teória pravdepodobnosti.↩︎\nKaždý jeden krát sa nájde mnoho ľudí, ktorí nesprávne označujú, že pravdepodobnosť je funkcia z \\(\\Omega\\) do \\([0,1]\\). Nie. Nie je. Je to funkcia \\(\\mathcal{F} \\rightarrow [0,1].\\)↩︎\nV matematike je dobrým zvykom pracovať s objektami o ktorých existencii niet pochýb.↩︎\nNajmä pri komplikovanejších prípadoch toto nie je vždy priamočiare. Pre potreby nášho kurzu to však bude postačujúce. Ak napríklad budeme uvažovať o pravdepodobnostnom priestore, ktorý zodpovedá tomu, že rovnomerne náhodne vyberieme nejaké číslo z intervalu \\([0,1],\\) nebudeme môcť uvažovať \\(\\mathcal{F} = 2^{[0,1]}.\\) Takáto voľba \\(\\mathcal{F}\\) by spôsobila, že nemôže existovať žiadna funkcia \\(P\\), ktorá by spĺňala všetky 3 vlastnosti funkcie pravdepodobnosti a zároveň by každému intervalu priradila jeho dĺžku, akoby sme intuitívne očakávali. Konštrukcia vhodnej \\(\\mathcal{F}\\) je v tomto prípade veľmi prácna (8 krokový dôkaz) a pravdepodobnosť zadefinovaná na takomto pravdepodobnostnom priestore sa nazýva Lebesgueova miera na \\([0,1]\\).↩︎",
    "crumbs": [
      "<span class='chapter-number'>2</span>  <span class='chapter-title'>Pravdepodobnosť</span>"
    ]
  },
  {
    "objectID": "cond.html",
    "href": "cond.html",
    "title": "3  Podmienená pravdepodobnosť",
    "section": "",
    "text": "3.1 Čo je to podmienená pravdepodobnosť\nPodmienená pravdepodobnosť je kľúčovým pojmom v teórii pravdepodobnosti. Vďaka nej môžeme skúmať súvzťažnosť rôznych udalostí - ako nastatie jednej udalosti ovplyvní pravdepodobnosť nastatia inej. Je neprekvapivé, že rôzne udalosti nenastávajú vo vákuu, ale navzájom spolu môžu súvisieť. A o tom to teraz bude. Ako tento súvis vyjadriť, porozumieť mu a matematicky ho formalizovať.\nNech \\(A\\) a \\(B\\) sú udalosti a nech naviac \\(P(B)&gt;0\\). Podmienenou pravdepodobnosťou udalosti \\(A\\) za podmienky, že nastala udalosť \\(B\\), nazývame nasledovnú kvantitu:\n\\[P(A|B) = \\frac{P(A \\cap B)}{P(B)}.\\] Potrebovali sme uvažovať, aby platilo \\(P(B)&gt;0,\\) nakoľko v inom prípade by podmienená pravdepodobnosť nebola dobre definovaná.1\nIlustrácia podmienenej pravdepodobnosti. Pravdepodobnosť jednotlivých množín je reprezentovaná jej plochou.\nPodmienená pravdepodobnosť je ohromne užitočný koncept. Hovorí nám napríklad o tom, ako v zmysle poznania novej informácie (dozvedeli sme sa, že nastala udalosť \\(B\\)) meníme to, čo si myslíme o pravdepodobnosti toho, že nastane udalosť \\(A.\\) Na začiatku by sme si boli mysleli, že šanca, že Slovensko vyhrá na MS v ľadovom hokeji je malá (\\(P(A)\\)). Avšak vidiac náš fantastický výkon v základnej skupine \\(B\\) sa teraz už nádejame, že zlato nie je až také márne (\\(P(A|B) &gt; P(A)\\)).\nVo svetle novej informácie (udalosť \\(B\\) nastala) zmeníme pravdepodobnosť, že udalosť \\(A\\) nastane.",
    "crumbs": [
      "<span class='chapter-number'>3</span>  <span class='chapter-title'>Podmienená pravdepodobnosť</span>"
    ]
  },
  {
    "objectID": "cond.html#čo-je-to-podmienená-pravdepodobnosť",
    "href": "cond.html#čo-je-to-podmienená-pravdepodobnosť",
    "title": "3  Podmienená pravdepodobnosť",
    "section": "",
    "text": "Príklad 3.1 Hádžeme dvoma férovými kockami. Pravdepodobnosť, že na nich padne súčet 4, \\(P(A) = \\frac{3}{36} = \\frac{1}{12}.\\) Aká je pravdepodobnosť, že padne súčet 4, ak vieme, že na prvej kocke padlo číslo 3?\nOznačme si rôzne udalosti:2\n\nA - na dvoch kockách padne súčet 4\nB - na prvej kocke padne číslo 3\n\nPoužitím vzťahu pre podmienenú pravdepodobnosť dostávame\n\\[P(A|B) = \\frac{P(A \\cap B)}{P(B)} = \\frac{\\frac{1}{36}}{\\frac{1}{6}} = \\frac{1}{6}.\\]\n\n\nPríklad 3.2 Majme triedu, v ktorej je 60% dievčat a 40% chlapcov. Nech 30% dievčat má dlhé vlasy a nech 20% chlapcov má dlhé vlasy. Náhodne vyberieme jednu osobu z tejto triedy. Aká je pravdepodobnosť, že má dlhé vlasy?\nUvažujme nasledovné značenie\n\nŽ - vybraná osoba je dievča\nM - vybraná osoba je chlapec\nD - vybraná osoba má dlhé vlasy\n\nZaujíma nás \\(P(D)\\), ale k dispozícii máme len \\(P(Ž)=0.6,P(M)=0.4\\), ale aj \\(P(D|Ž)=0.3\\) a \\(P(D|M)=0.2.\\)\nHneď vieme, \\(P(D \\cap Ž) = P(D|Ž)P(Ž) = 0.3 \\cdot 0.6 = 0.18\\) a \\(P(D \\cap M) = P(D|M)P(M) = 0.2 \\cdot 0.4 = 0.08.\\)\nNakoľko udalosti \\(M\\) a \\(Ž\\) sú disjunktné (\\(Ž=M^C\\)), musia byť aj udalosti \\(D \\cap Ž\\) a \\(D \\cap M\\) tiež disjunktné. Podľa spočitateľnej aditivity pravdpodobnosti teda máme: \\[P(D) = P( \\{D \\cap Ž\\} \\cup \\{D \\cap M\\} ) = P( D \\cap Ž) + P( D \\cap M) = 0.18 + 0.08 = 0.26.\\]",
    "crumbs": [
      "<span class='chapter-number'>3</span>  <span class='chapter-title'>Podmienená pravdepodobnosť</span>"
    ]
  },
  {
    "objectID": "cond.html#bayes",
    "href": "cond.html#bayes",
    "title": "3  Podmienená pravdepodobnosť",
    "section": "3.2 Bayesova veta",
    "text": "3.2 Bayesova veta\nBayesova veta je jedným z najdôležitejších výsledkov v teórii pravdepodobnosti.\nUvažujme \\(A_1\\) a \\(A_2\\) disjunktné udalosti také, že \\(\\Omega = A_1 \\cup A_2.\\) To znamená, že nastane \\(A_1\\) alebo \\(A_2 = A_1^C\\), teda \\(P(A_1) + P(A_2) = 1.\\) Pre takéto množiny platí \\[A = (A \\cap A_1) \\cup (A \\cap A_2).\\] Nakoľko aj množiny \\(A \\cap A_1\\) a \\(A \\cap A_2\\) sú tiež disjunktné, vďaka spočitateľnej aditivite pravdepodobnosti dostávame \\[P(A) = P(A \\cap A_1) + P(A \\cap A_2).\\] Využitím definície podmienenej pravdepodobnosti dospejeme k \\[P(A) = P(A \\cap A_1) + P(A \\cap A_2) = P(A|A_1)P(A_1) + P(A|A_2)P(A_2).\\] Aplikovovaním podmienenej pravdepodobnosti do pôvodného vzťahu máme \\[P(A_1|A) = \\frac{P(A_1 \\cap A)}{P(A)} = \\frac{P(A|A_1)P(A_1)}{ P(A|A_1)P(A_1) + P(A|A_2)P(A_2)}.\\] Tomuto výsledku hovoríme Bayesova veta. V prípade, že máme viacej disjunktných udalostí \\(A_1, A_2,\\cdots,A_n\\), takých, že \\(\\cup_{i=1}^{n} A_i = \\Omega\\) (takéto množiny nazývame rozklad množiny \\(\\Omega\\)), podobným dôvodením dostávame: \\[P(A_1|A) = \\frac{P(A_1 \\cap A)}{P(A)} = \\frac{P(A|A_1)P(A_1)}{ \\sum_{i=1}^{n}P(A|A_i)P(A_i)}.\\]\n\n\n\n\n\nIlustrácia rozkladu množiny.\n\n\n\n\nPrečo je podmienená pravdepodobnosť a teda aj Bayesova veta dôležitá?\n\nPríklad 3.3 Aby sme boli na tepe dňa, pozrime sa na príklad prudko aktuálny (začiatkom 2022). Uvažujme skríningové testovanie na nejakú chorobu a použime nasledovné značenie:\n\n\\(\\oplus\\) - nech označuje pozitívny test,\n\\(\\circleddash\\) - nech označuje negatívny test,\n\\(Z\\) - nech označuje, že človek je zdravý,\n\\(CH\\) - nech označuje, že človek je chorý.\n\nNa základe skúmania odpadových vôd vieme, že prítomnosť choroby v populácii je \\(1\\%,\\) teda \\(P(CH) = 0.01 = 1- P(Z).\\) Majme test o ktorom vieme, že pre chorého človeka dá pozitívny výsledok v 90% prípadov, tomuto sa hovorí senzitivita testu, matematicky to zapíšeme ako \\(P(\\oplus|CH)=0.9\\). Tento test dá naviac správny negatívny výsledok v prípade zdravého človeka v 99% prípadov (špecificita testu), takže \\(P(\\circleddash|Z)=0.99 = 1-P(\\oplus|Z)\\). Teraz praktický príklad: náhodne vybraného človeka budeme testovať, test vyjde pozitívny. Aká je pravdepodobnosť, že tento človek je skutočne pozitívny? Ešte predtým, než sa pozrieme nižšie, predstavme si túto situáciu a tipnime si výsledok.\nPozrime sa na to bližšie:\n\\[\\begin{eqnarray*}\nP(CH|\\oplus) &=& \\frac{P(CH \\cap \\oplus)}{P(\\oplus)} = \\frac{P(\\oplus|CH)P(CH)}{ P(\\oplus|CH)P(CH) + P(\\oplus|Z)P(Z)}\\\\\n        &=& \\frac{0.9 \\cdot 0.01}{0.9 \\cdot 0.01 + 0.01 \\cdot 0.99} = 0.476.\n\\end{eqnarray*}\\]\nTeda je približne 48%. Menej než polovica. Toto je výrazne menej ako väčšina ľudí čaká (tip: vyskúšajte to aj na lekárov). Tuto je nesmierne dôležité zdôrazniť, že išlo o skríningové testovanie.4\nAk by sme napríklad testovali len ľudí s príznakmi, už by neplatilo, že \\(P(CH)=0.01\\), ale bolo by to výrazne viacej. Ľudia s príznakmi totiž nie sú rovnakí ako tí náhodne vybraní z populácie.5\nVráťme sa naspäť k tomu, prečo je tých 48% tak prekvapivo veľa. Je to člen \\(P(\\oplus|Z)P(Z)\\) v menovateli v zlomku na výpočet \\(P(CH|\\oplus).\\) Síce je pravdepodobnosť \\(P(\\oplus|Z)\\), teda falošnej pozitivity, veľmi malá, ale zdravej populácie je veľká väčšina \\(P(Z)=0.99.\\)\n\n\n\n\n\n\nIlustrácia Bayesovej vety na príklade s testovaním.\n\n\n\n\n\nPríklad 3.4 Majme dve vrecká s guličkami. V prvom je 7 červených a 2 modré guličky. V druhom vrecku je 5 červených a 9 modrých guličiek. Náhodne vyberieme jedno z vreciek (s pravdepodobnosťou 1/2) a z neho jednu z guličiek. Ukáže sa, že je červená. Aká je pravdepodobnosť, že táto gulička pochádza z prvého vrecka?\nOznačme si udalosť, že vyberáme z vrecka 1 ako \\(V_1\\) a že z vrecka 2 ako \\(V_2.\\) Na základe predpokladu vieme, že \\(P(V_1) = P(V_2) = \\frac{1}{2}.\\) Ďalej označme udalosť, že vyberieme červenú guličku ako \\(Č\\). Priamočiarym použitím Bayesovej vety dostávame: \\[P(V_1|Č) = \\frac{P(Č|V_1)P(V_1)}{P(Č|V_1)P(V_1)+P(Č|V_2)P(V_2)} = \\frac{\\frac{7}{9}\\frac{1}{2}}{\\frac{7}{9}\\frac{1}{2} + \\frac{5}{14}\\frac{1}{2}} \\approx 0.685.\\]",
    "crumbs": [
      "<span class='chapter-number'>3</span>  <span class='chapter-title'>Podmienená pravdepodobnosť</span>"
    ]
  },
  {
    "objectID": "cond.html#indep",
    "href": "cond.html#indep",
    "title": "3  Podmienená pravdepodobnosť",
    "section": "3.3 Nezávislosť",
    "text": "3.3 Nezávislosť\nNezávislosť dvoch udalostí nám hovorí čosi o tom, ako tieto udalosti nastávajú. To, či nastane jedna udalosť vôbec nijakovsky nesúvisí s tým, či nastane druhá udalosť. Teda inými slovami, nenastávajú naraz ani nenastávajú opačne, skrátka a dobre, obe udalosti si žijú svoj vlastný život a ich nástávanie/nenastávanie sa deje úplne oddelene. Tu treba dať pozor. Nehovoríme o žiadnej príčinnosti. V období, keď je najviac útokov žralokov na človeka, sú aj rekordné predaje zmrzliny. Tieto udalosti sú závislé. Ale to neznamená, že nejak spolu kauzálne súvisia, vôbec nie. Skôr ide o to, že tieto udalosti sú prepojené cez nejakú inú udalosť. V lete, keď je pekne, ľudia sú vonku a kúpu sa, je prirodzene väčšia šanca útoku žraloka ako v zime, keď sú turisti doma.\nDve udalosti \\(A\\) a \\(B\\) nazývame nezávislé ak platí \\[P(A \\cap B) = P(A)P(B).\\] Súbor udalostí \\(A_1, A_2, \\cdots\\) nazývame nezávislý ak platí\n\\[P(A_{i_1} \\cap \\cdots \\cap A_{i_j}) = P(A_{i_1}) P(A_{i_2}) \\cdots \\cdot P(A_{i_j}).\\] pre akýkoľvek konečný podsúbor udalostí \\(A_{i_1},A_{i_2} \\cdots A_{i_j}.\\)\nPre nezávislé udalosti \\(A,B\\) platí, že vedomosť o tom, že udalosť \\(B\\) nastala nijakovsky neovplyvní pravdepodobnosť, že nastane udalosť \\(A\\).\n\\[P(A|B) = \\frac{P(A \\cap B)}{P(B)} = \\frac{P(A)P(B)}{P(B)} = P(A).\\]\n\n\n\n\n\nVo svetle novej informácie (udalosť \\(B\\) nastala) sa pravdepodobnosť, že udalosť \\(A\\) nastane, nezmení, ak sú tieto udalosti nezávislé.\n\n\n\n\nNezávislosť udalostí \\(A\\) a \\(B\\) sa dá preto alternatívne zadefinovať aj pomocou vzťahu\n\\[P(A|B)= P(A).\\] To, že dve udalosti sú závislé, znamená, že nastatie jednej udalosti nesie nejakú informáciu o tej druhej udalosti. Môže ju zvýšiť alebo znížiť.\nKoncept nezávislosti sme doteraz neformálne používali pri rôznych príkladoch s kockami, s mincami, či s kartami. Teraz sme si tento pojem formalizovali.\n\nPríklad 3.5 Uvažujme pravdepodobnostný priestor \\(([0,1],\\mathcal{F},P),\\) kde \\(P\\) priradí každému intervalu jeho dĺžku a \\(\\mathcal{F}\\) je množina všetkých udalostí, ktorým vieme priradiť pravdepodobnosť.5 Majme nasledovné dve udalosti \\(A = \\left(\\frac{1}{2},\\frac{3}{4}\\right)\\) a \\(B = \\left(0,\\frac{2}{3}\\right).\\) Sú tieto udalosti nezávislé?\nNa prvý pohľad by sa možno zdalo, že nie. Lebo nie sú disjunktné. Alebo? Pozrime sa na to bližšie. \\[\\begin{eqnarray*}\nP(A \\cap B) &=& P\\left( \\left(\\frac{1}{2},\\frac{3}{4}\\right) \\cap \\left(0,\\frac{2}{3}\\right) \\right) = P\\left( \\left(\\frac{1}{2},\\frac{2}{3}\\right) \\right) = \\frac{1}{6} \\\\\nP(A) P(B)&=& P\\left( \\left(\\frac{1}{2},\\frac{3}{4}\\right)  \\right) P\\left(  \\left(0,\\frac{2}{3}\\right) \\right) = \\frac{1}{4}\\frac{2}{3} = \\frac{1}{6}\n\\end{eqnarray*}\\] Takže tieto udalosti \\(A\\) a \\(B\\) vskutku sú nezávislé. No lebo spĺňajú definíciu nezávislosti. Pre disjunktné množiny platí, že pravdepodobnosť zjednotenia množín je súčet pravdepodobností množín. Toto je však niečo iné ako nezávislosť.",
    "crumbs": [
      "<span class='chapter-number'>3</span>  <span class='chapter-title'>Podmienená pravdepodobnosť</span>"
    ]
  },
  {
    "objectID": "cond.html#condprob",
    "href": "cond.html#condprob",
    "title": "3  Podmienená pravdepodobnosť",
    "section": "3.4 Podmienená pravdepodobnosť je tiež pravdepodobnosť",
    "text": "3.4 Podmienená pravdepodobnosť je tiež pravdepodobnosť\nNa podmienenú pravdepodobnosť sa môžeme pozerať ako na pravdepodobnostnú funkciu na tom istom pravdepodobnostom priestore. \\[P^*(A) = P(A|B) = \\frac{P(A \\cap B)}{P(B)}.\\] Poľahky môžeme overiť tri vlastnosti, ktoré musí spĺňať každá pravdepodobnostná funkcia:\n\n\\(P^*(A) \\geq 0\\) pre všetky udalosti \\(A\\) platí triviálne, lebo \\(P(A \\cap B) \\leq P(B)\\) kvôli tomu, že \\(A \\cap B \\subset B\\)\n\\(P^*(\\Omega) = \\frac{P(\\Omega \\cap B)}{P(B)} = \\frac{P(B)}{P(B)} = 1.\\)\n\\(P^*\\left(\\cup_{i=1}^{\\infty} A_i\\right) = \\frac{P\\left(\\cup_{i=1}^{\\infty} A_i \\cap B \\right)}{P(B)} = \\sum_{i=1}^{\\infty} \\frac{P\\left(\\cup_{i=1}^{\\infty} A_i \\cap B \\right)}{P(B)} = \\sum_{i=1}^{\\infty} P^*(A_i)\\) pre akékoľvek disjunktné udalosti \\(A_1, A_2, A_3,\\dots\\). Prostredná nerovnosť platí, lebo aj množiny \\(A_1 \\cap B, A_2 \\cap B, A_3 \\cap B, \\cdots\\) sú tiež disjunktné a len sme využili vlastnosť spočitateľnej aditivity pôvodnej pravdepodobnostnej funkcie \\(P\\).\n\nPre fixnú udalosť, pre ktorú platí \\(P(B)&gt;0\\), sa teda podmienená pravdepodobnosť správa ako každá iná pravdepodobnostná funkcia. Všetky vlastnosti, ktoré sme odvodili pre pôvodnú pravdepodobnostú funkciu z prvotných princípov, budú preto platné aj pre podmienenú pravdepodobnosť.6",
    "crumbs": [
      "<span class='chapter-number'>3</span>  <span class='chapter-title'>Podmienená pravdepodobnosť</span>"
    ]
  },
  {
    "objectID": "cond.html#zhrnutie",
    "href": "cond.html#zhrnutie",
    "title": "3  Podmienená pravdepodobnosť",
    "section": "3.5 Zhrnutie",
    "text": "3.5 Zhrnutie\nPodmienená pravdepodobnosť je nástroj, ktorý nám umožnuje kvantifikovať, ako meníme pravdepodobnosť nejakej udalosti vo svetle novej informácie. Bayesova veta nám dáva vzťah na výpočet podmienenej pravdepodobnosti. Častokrát vedie k výsledkom, ktoré sú na prvý pohľad prekvapivé.",
    "crumbs": [
      "<span class='chapter-number'>3</span>  <span class='chapter-title'>Podmienená pravdepodobnosť</span>"
    ]
  },
  {
    "objectID": "cond.html#cvičenia",
    "href": "cond.html#cvičenia",
    "title": "3  Podmienená pravdepodobnosť",
    "section": "3.6 Cvičenia",
    "text": "3.6 Cvičenia\n\nCvičenie 3.1 Aký má vplyv\n\nzvýšenie senzitivity \\(P(\\oplus|CH)\\),\nzvýšenie špecificitu \\(P(\\circleddash|Z)\\),\nzvýšenie incidencie choroby \\(P(CH)\\)\n\nna \\(P(CH|\\oplus)\\)? Vysvetlite aj na intuitívnej úrovni.\n\n\nCvičenie 3.2 Hádžeme tromi nezávislými férovými kockami. Vypočítajte, o koľko percent sa zväčší/zmenší pravdepodobnosť toho, že padne súčet 12 po tom, ako sa dozvieme, že na jednej z nich padlo číslo 4.\n\n\nCvičenie 3.3 Ukážte, že ak sú udalosti \\(A\\) a \\(B\\) nezávislé, potom sú aj udalosti \\(A\\) a \\(B^C\\) nezávislé.\n\n\nCvičenie 3.4 (*Nezávislosti) Nájdite taký príklad pravdepodobnostného priestoru a udalostí \\(A_1, A_2, A_3\\), kde súčasne platí\n\n\\(A_1\\) a \\(A_2\\) sú nezávislé,\n\\(A_2\\) a \\(A_3\\) sú nezávislé,\n\\(A_1\\) a \\(A_3\\) sú nezávislé,\n\\(A_1, A_2, A_3\\) nie sú nezávislé.\n\n\n\nCvičenie 3.5 Uveďte príklad pravdepododobnostného priestoru a nejakých udalostí \\(A_1\\), \\(A_2\\), \\(A_3\\), \\(A_4\\) tak, aby platilo súčasne\n\n\\(P(A_1|A_2) &gt; P(A_1),\\)\n\\(P(A_2|A_3) &gt; P(A_2),\\)\n\\(P(A_3|A_4) &gt; P(A_4).\\)\n\nAk sa to nedá, tak to dokážte.\n\n\nCvičenie 3.6 Nech je\n\npravdepodobnosť, že sneží 20%,\npravdepodobnosť nehody 10%,\npodmienená pravdepodobnosť nehody, ak sneží, 40%.\n\nAká je pravdepodobnosť, že sneží, ak vieme, že nastala nehoda?\n\n\nCvičenie 3.7 Máme 3 bezpečnostné systémy, tri rôzne vrstvy ochrany nášho počítačového programu. Ak zlyhá prvý (s pravdepodobnosťou 0.03), aktivuje sa druhý, ktorý zlyhá s pravdepodobnosťou 0.01. V prípade zlyhania druhého je pravdepodobnosť zlyhania posledného 0.05. Aká je pravdepodobnosť, že zlyhajú všetky tri bezpečnostné systémy?\n\n\nCvičenie 3.8 Dve výrobné linky produkujú ten istý typ súčiastky. Prvá linka vyrobí 10000 súčiastok týždenne a 1000 je chybných. Druhá linka vyrobí 20000 súčiastok a z nich je 1500 chybných. Aká je šanca, že náhodne vybratá súčiastka bude chybná? Vybrali sme chybnú súčiastku. Aká je pravdepodobnosť, že pochádza z prvej výrobnej linky?\n\n\nCvičenie 3.9 Na západnom Slovensku (2.5mil. obyvateľov) má 33% ľudí VŠ vzdelanie, na stredom Slovensku (1.5mil. obyvateľov) má 20% ľudí VŠ vzdelanie a na východnom Slovensku (1.8mil. obyvateľov) je to 22%. Náhodne vybraný človek nemá VŠ vzdelanie. Aká je pravdepodobnosť, že pochádza zo západného Slovenska?\n\n\nCvičenie 3.10 Uvažuje test na tuberkulózu, ktorého senzitivita aj špecificita sú 99%. Skutočná prevalencia tuberkulózy v populácii nech je 0.00004. Aká je pravdepodobosť, že náhodne vybraný človek má tuberkulózu, ak má pozitívny test?\n\n\nCvičenie 3.11 Malá firma vyhodnotila, že so 75% svojich zamestnancov je spokojná. Zistilo sa, že z týchto malo až 80% predošlú pracovnú skúsenosť. Z tých ostatných zamestnancov, s ktorými firma nebola spokojná to bolo len 15%. Firma práve zamestnala nového pracovníka, ktorý mal predošlú pracovnú skúsenosť. Aká je pravdepodobnosť, že s ním firma nebude spokojná?\n\n\nCvičenie 3.12 Desať percent pacientov vstupujúcich na kliniku má poškodenú pečeň. Päť percent pacientov vstupujúcich na kliniku je alkoholikov. Z tých pacientov, ktorí majú poškodenú pečeň, je 7% alkoholikov. Aká je pravdepdoobnosť, že pacient, ktorý je alkoholik má poškodenú pečeň?\n\n\nCvičenie 3.13 Nech je pravdepodobnosť, že náš vlak bude meškať 60%. Aká je šanca, že prídeme tam aj späť načas, bez meškania? Predpodkladajme, že meškania vlakov sú nezávislé.\n\n\nCvičenie 3.14 Na pošte je dlhý rad. Pravdepodobnosť, že požiadavka každého čakajúceho bude vyriešená do 1 minúty je 10%. Aká je pravdepodobnosť, že každý zo 17 ľudí v rade predo mnou bude obslúžený do jednej minúty?\n\n\nCvičenie 3.15 (Narodeninový paradox) Na predpandemickej párty (offline) sa stretne \\(n\\) ľudí. Aké je najmenšie \\(n\\) také, aby bola šanca, že aspoň jedna dvojica má narodeniny v ten istý deň väčšia ako 50? (Pomôcka: ehm, áno, samozrejme prekvapivo malá, inak by sa to nevolalo paradox.) Predpokladajme, že každý jeden človek má pravdepodobnosť práve \\(\\frac{1}{365},\\) že sa narodí v nejaký konkrétny deň, ignorujúc prestupné roky.\n\n\nCvičenie 3.16 (Monty Hall problém) Kedysi išla v televízii nasledovná súťaž o auto. Boli troje dverí, A, B, C. Za dvoma z týchto troch dverí bola koza, za jednými dverami bolo auto. Súťažiaci si vybral jednu z týchto dvoch dverí. Moderátor potom otvoril jedny z tých dvoch dverí, ktoré si súťažiaci nevybral a za nimi bola vždy koza. Zostali tak už iba dvoje dverí. Súťažiaci si v druhom kole mohol vybrať z dvoch možností: (1) zostane na svojom pôvodnom tipe, (2) zmení svoje rozhodnutie na tie druhé dvere, ktoré ešte ostali neotvorené.\nKtorá z možností (1) alebo (2) je lepšia? Alebo sú rovnocenné?\n\n\nCvičenie 3.17 (*(modifikovaný) Monty Hall problém) Ako by ste zostrojili stratégiu, ktorá vyhrá s pravdepodobnosťou \\(\\frac{1}[2]\\)\n\n\n\n\n\n\n\nPoznámka\n\n\n\nZaujímavosťou je, že v tejto štúdii výskumníci ukazujú, že holuby rozumejú Monty Hall problému lepšie ako ľudia…\n\n\n\nCvičenie 3.18 (**Deti) V rodine sú dve deti. Vieme, že jedno z nich je dievča. Aká je pravdepodobnosť, že obe sú dievčatá?\nV rodine sú dve deti. Jedno dieťa sa volá Gertrúda. Aká je pravdepodobnosť, že obe sú dievčatá?\n\n\n\n\n\n\n\nNiektoré riešenia\n\n\n\n\n\nCvičenie 3.1\nPripomeňme \\(\\frac{P(CH \\cap \\oplus)}{P(\\oplus)} = \\frac{P(\\oplus|CH)P(CH)}{ P(\\oplus|CH)P(CH) + P(\\oplus|Z)P(Z)}.\\)\n-Zvýšenie senzitivity zvýši \\(P(CH|\\oplus).\\) Platí \\(\\frac{\\partial \\frac{P(CH \\cap \\oplus)}{P(\\oplus)} }{\\partial P(\\oplus|CH)} &gt; 0.\\)\n-Zvýšenie špecificity zvýši \\(P(CH|\\oplus).\\) Platí \\(\\frac{\\partial \\frac{P(CH \\cap \\oplus)}{P(\\oplus)} }{\\partial P(\\oplus|Z)} &lt; 0\\) a preto \\(\\frac{\\partial \\frac{P(CH \\cap \\oplus)}{P(\\oplus)} }{\\partial P(\\circleddash|Z)} &gt; 0.\\)\n-Zvýšenie chorobnosti zvýši \\(P(CH|\\oplus)\\). Platí \\(\\frac{\\partial \\frac{P(CH \\cap \\oplus)}{P(\\oplus)} }{\\partial P(CH)} &gt; 0\\)\nCvičenie 3.3\nAk udalosti \\(A\\) a \\(B\\) sú nezávislé, potom platí:\n\\[P(A)P(B) = P(A \\cap B).\\] Platí \\(P(A) = P((A \\cap B) \\cup (A \\cap B^C)) = P(A \\cap B) + P(A \\cap B^C)\\) kvôli konečnej aditivite.\nPreto \\[P(A \\cap B^C) = P(A) - P(A \\cap B) = P(A) - P(A)P(B) = P(A)(1-P(B)) = P(A)P(B^C)\\]\nčo sme chceli ukázať. V druhej rovnosti sme použili nezávislosť \\(A\\) a \\(B\\), v poslednej \\(1-P(B)=P(B^C).\\)\nCvičenie 3.6\n\n\\(S\\) - nech označuje, že sneží,\n\\(N\\) - nech označuje nehodu,\n\n\\[P(S|N) = \\frac{P(N \\cap S)}{ P(N)} = \\frac{P(N|S)P(S)}{ P(N)} = \\frac{0.4 \\cdot 0.2}{0.1} = 0.8.\\]\nCvičenie 3.7\nAk ide o nezávislé systémy, pravdepodobnosť zvyhania je\n\\[P(Z_1 \\cap Z_2 \\cap Z_3) = P(Z_1) P(Z_2) P(Z_3) = 0.03 \\cdot 0.01 \\cdot 0.05 = 0.000015 = 0.0015\\%.\\]\nCvičenie 3.8\n\n\\(P(CH|L_1) = \\frac{1000}{10000} = 0.1\\) - pravdepodobnosť chybnej súčiastky pri prvej linke\n\\(P(CH|L_2) = \\frac{1500}{20000} = 0.075\\) - pravdepodobnosť chybnej súčiastky pri druhej linke\n\\(P(L_1) = \\frac{10000}{30000} = \\frac{1}{3}\\) - pravdepodobnosť, že náhodne vybratá súčiastka je z prvej linky\n\\(P(L_2) = \\frac{20000}{30000} = \\frac{2}{3}\\) - pravdepodobnosť, že náhodne vybratá súčiastka je z druhej linky\n\n\\[\\begin{eqnarray*}\nP(CH) &=& P(CH \\cap L_1) + P(CH \\cap L_2) = P(CH|L_1)P(L_1) + P(CH|L_2)P(L_2) \\\\\n&=& 0.1 \\cdot \\frac{1}{3} + 0.075 \\cdot \\frac{2}{3} = \\frac{1}{12}\n\\end{eqnarray*}\\] \\[P(L_1|CH) = \\frac{P(CH|L_1) P(L_1)}{P(CH)} = \\frac{\\frac{1}{10}\\cdot \\frac{1}{3}}{\\frac{1}{12}} = 0.4.\\] Cvičenie 3.9\n\n\\(P(VŠ|ZS) = 0.33\\) - pravd., že náhodne vybraný človek zo ZS má VŠ vzdelania\n\\(P(VŠ|SS) = 0.20\\) - pravd., že náhodne vybraný človek zo SS má VŠ vzdelania\n\\(P(VŠ|VS) = 0.22\\) - pravd., že náhodne vybraný človek zo VS má VŠ vzdelania\n\\(P(ZS) = \\frac{2.5}{2.5+1.5+1.8} = 0.431\\)\n\\(P(SS) = \\frac{1.5}{2.5+1.5+1.8} = 0.259\\)\n\\(P(VS) = \\frac{1.8}{2.5+1.5+1.8} = 0.31\\)\n\n\\[\\begin{eqnarray*}\nP(ZS|VŠ^C) &=& \\frac{P(VŠ^C|ZS)P(ZS)}{P(VŠ^C|ZS)P(ZS)+P(VŠ^C|SS)P(SS)+P(VŠ^C|VS)P(VS)}\\\\\n&=& \\frac{0.67 \\cdot 0.431}{0.67 \\cdot 0.431 + 0.8 \\cdot 0.259 + 0.78 \\cdot 0.31} = 0.392.\n\\end{eqnarray*}\\]\nCvičenie 3.10\n\n\\(P(CH|\\oplus) = 0.99\\) - senzitivita\n\\(P(Z|\\circleddash) = 0.99\\) - špecificita\n\\(P(CH) = 0.00004\\) - prevalencia choroby\n\n\\[\\begin{eqnarray*}\nP(CH|\\oplus) &=& \\frac{P(CH \\cap \\oplus)}{P(\\oplus)} = \\frac{P(\\oplus|CH)P(CH)}{ P(\\oplus|CH)P(CH) + P(\\oplus|Z)P(Z)}\\\\\n        &=& \\frac{0.99 \\cdot 0.00004}{0.99 \\cdot 0.00004 + 0.01 \\cdot 0.99996} = 0.394\\%.\n\\end{eqnarray*}\\]\nSíce malá ale skoro desať tisíc násobne väčšia ako \\(P(CH)\\).\nCvičenie 3.11\n\n\\(P(S) = 0.75\\) - pravd., že s náhodne vybraným zamestnancom je firma spokojná\n\\(P(PS|S) = 0.80\\) - pravd., že so zamestnancom, ktorý má pracovnú skúsenosť, je firma spokojná\n\\(P(PS|S^C) = 0.15\\) - pravd., že so zamestnancom, ktorý nemá pracovnú skúsenosť, je firma spokojná\n\n\\[\\begin{eqnarray*}\nP(S|PS) &=& \\frac{P(PS|S)P(S)}{P(PS)} = \\frac{P(PS|S)P(S)}{ P(PS|S)P(S) + P(PS|S^C)P(S^C)}\\\\\n        &=& \\frac{0.8 \\cdot 0.75}{0.8 \\cdot 0.75 + 0.15 \\cdot 0.25} = 0.9412.\n\\end{eqnarray*}\\]\nCvičenie 3.12\n\n\\(P(CH) = 0.1\\) - pravd., že pacient má poškodenú pečeň\n\\(P(A) = 0.05\\) - pravd., že pacient je alkoholik\n\\(P(A|CH) = 0.07\\)\n\n\\[\\begin{eqnarray*}\nP(CH|A) &=&  \\frac{P(A \\cap CH)}{P(A)} =  \\frac{P(A|CH)P(CH)}{P(A)}\\\\\n        &=& \\frac{0.07 \\cdot 0.1}{0.05} = 0.14.\n\\end{eqnarray*}\\]\nCvičenie 3.13\nAk sú meškania nezávislé tak, šanca, že stihneme oba vlaky je \\(P(S_1 \\cap S_2) = P(S_1)P(S_2) = (1-0.6)(1-0.6) = 0.16.\\)\nCvičenie 3.14\nAk sú časy obslúženia zákazníkov nezávislé tak, šanca, že všetci budú obslúžení načas je \\[\\begin{eqnarray*}\nP(S_1 \\cap S_2 \\cap \\dots \\cap S_{17}) &=& P(S_1)P(S_2)\\cdots P(S_{17}) \\\\\n        &=& 0.1^{17} = 0.00000000000000001,\n\\end{eqnarray*}\\]\ntakže malá.",
    "crumbs": [
      "<span class='chapter-number'>3</span>  <span class='chapter-title'>Podmienená pravdepodobnosť</span>"
    ]
  },
  {
    "objectID": "cond.html#footnotes",
    "href": "cond.html#footnotes",
    "title": "3  Podmienená pravdepodobnosť",
    "section": "",
    "text": "Neskôr, ale v inom kurze sa dozvieme, že sa dá podmieňovať aj udalosťami, ktorých pravdepodobnosť je priamo nula. Toto je zaujímavé uvažovať vo finančných aplikáciách. Kým pravdepodobnosť, že v nejakom konkrétnom okamihu bude cena ropy presne 100$ za barel je nula, neznamená to, že je neužitočné uvažovať o tom, aká by bola pravdepodobnosť nejakej inej udalosti, ak by cena ropy naozaj bola práve 100$ za barel. A presne na to nám bude treba poznať trochu viacej štruktúry ako sa učíme teraz.↩︎\nAkonáhle máme udalosti poriadne označené, polovicu riešenia máme za sebou. Tento prechod od písaného textu do matematického zápisu je kľúčový ale našťastie sa dá do veľkej miery natrénovať.↩︎\nTieto čísla sú veľmi blízke tým zo skríningového testovania na školách na COVID19 v ČR v januári 2022.↩︎\nSkríningové testovanie sa odporúča aj pri niektorých typoch rakoviny, kde je skoré zachytenie dôležité pre dobrú prognózu. Vždy však treba brať do úvahy náklady spojené s množstvom falošne pozitívnych prípadov alebo s množstvom prípadov, kde pacient podstúpil náročnú liečbu napriek tomu, že by sa rakovina nemusela počas celého života pretaviť do problémov (keď človek umrie na inú diagnózu).↩︎\nPravdepodobnosť na takomto pravdepodobnostnom priestore sa nazýva Lebesgueova miera na \\([0,1]\\) a v tomto prípade platí \\(\\mathcal{F} \\neq 2^{\\Omega}\\) a \\(\\mathcal{F}\\) je množina Lebesgueovsky merateľných množín. Do väčších podrobností sa zahĺbite v rámci kurzov Teória miery a integrálu a Teória pravdepodobnosti.↩︎\nNeskôr sa tiež dozvieme, že množina podmnožín \\(\\Omega\\), teda \\(\\mathcal{F},\\) môže byť pri podmieňovaní vo všeobecnosti menšia ako celá množina všetkých podmnožín \\(2^{\\Omega}.\\)↩︎",
    "crumbs": [
      "<span class='chapter-number'>3</span>  <span class='chapter-title'>Podmienená pravdepodobnosť</span>"
    ]
  },
  {
    "objectID": "np.html",
    "href": "np.html",
    "title": "4  Náhodná premenná",
    "section": "",
    "text": "4.1 Čo je to náhodná premenná.\nDoteraz sme si zadefinovali pravdepodobnostný priestor. Bola to trojica \\((\\Omega,\\mathcal{F},P).\\) Kým \\(\\Omega\\) bola akákoľvek neprázdna množina, \\(\\mathcal{F}\\) aj \\(P\\) museli spĺňať nejaké podmienky, napríklad \\(P\\) musela byť spočitateľne aditívna.\nPrvky v množine \\(\\Omega\\) mohli byť úplne akékoľvek objekty, mohlo to byť číslo 5, mohol to byť symbol \\(\\omega_1\\), slovo “zemiak”, obrázok domčeka alebo veta “na kocke padlo číslo 6”. Bolo to čokoľvek, čo opisovalo nejakú konkrétnu udalosť.\nTeraz sa ideme posunúť konceptuálne ďalej. Našou ambíciou bude kvantifikovať náhodnosť ešte podrobnejšie.\nV mnohých situáciách je užitočné nielen uvažovať, či nejaká udalosť nastane alebo nie.\nAj na tieto otázky je férová a úprimná odpoveď: “Neviem.” Tieto otázky totiž so sebou nesú nejakú neistotu. Odpoveď “Neviem.” je pravdivá ale neužitočná. Chceli by sme nejakým spôsobom kvantifikovať náhodnosť, teda reprezentovať to, čo vieme o týchto otázkach povedať. Lebo nie je “náhodne” ako “náhodne”, sú rôzne typy náhodnosti. Keď hodím 10 krát mincou, tak zhruba v polovici prípadov padne hlava, ale je to neisté. Keď hodím mincou 1000 krát, proporcia padnutých hláv bude tiež okolo jednej polovice. Každopádne tej neistoty v tom bude ovela menej. Kým pri desiatich hodoch padne 7 hláv hocikedy, tak pri tisíc hodoch je 700 hláv extrémne prekvapivá udalosť.\nNa to aby sme s ňou vedeli pracovať, musíme zaviesť nový pojem - náhodná premenná. Náhodná premenná premietne tú našu veľmi abstraktnú množinu udalostí \\(\\Omega\\) na číselnú os. Toto je ohromne užitočné. S číslami totiž vieme veľmi šikovne narábať. Vieme sa pýtať, či je niečo väčšie alebo menšie, čísla vieme sčítavať, násobiť, deliť, transformovať (aplikovať na ne funkcie). Celý matematický aparát, všetko, čo vieme o funkciách, limitách, deriváciách, zrazu všetko toto budeme vedieť používať na to, aby sme spresňovali vyjadrenie náhodnosti. Aby sme vedeli kvalitnejšie odpovedať na otázky, na ktoré je odpoveď “Neviem.” síce pravdivá ale neužitočná.\nMajme pravdepodobnostný priestor \\((\\Omega,\\mathcal{F},P).\\)\nFunkciu \\(X: \\Omega \\rightarrow \\mathbb{R}\\) nazývame náhodná premenná ak pre všetky \\(x \\in \\mathbb{R}\\) platí \\[\\{\\omega \\in \\Omega: X(\\omega) \\leq x\\} \\in \\mathcal{F}.\\] Toto je len technický zápis toho, že náš pravdepodobnostný priestor musí mať dostatočne bohatú množinu udalostí \\(\\mathcal{F}\\), ktorým vie priradiť pravdepodobnosť. Takú bohatú, aby sme vedeli priradiť pravdepodobnosť udalosti “náhodná premenná \\(X\\) je menšia alebo rovná ako \\(x\\)”.1\nNáhodná premenná je užitočný koncept, keď je výsledkom experimentu nejaké číslo. No a to je veľmi často. Teplota zajtra, cena ropy, súčet na dvoch kockách. Odteraz budeme pre množinu \\(\\{\\omega \\in \\Omega: X(\\omega) \\leq x\\}\\) používať skrátený zápis \\(\\{X \\leq x\\}\\) a pre množinu \\(\\{\\omega \\in \\Omega: X(\\omega) \\in A\\}\\) takýto zápis \\(\\{X \\in A\\}.\\)\nNáhodná premenná.",
    "crumbs": [
      "<span class='chapter-number'>4</span>  <span class='chapter-title'>Náhodná premenná</span>"
    ]
  },
  {
    "objectID": "np.html#čo-je-to-náhodná-premenná.",
    "href": "np.html#čo-je-to-náhodná-premenná.",
    "title": "4  Náhodná premenná",
    "section": "",
    "text": "Príklad 4.1 Hádžeme férovou kockou. Označme \\(\\Omega = \\{1,2,3,4,5,6\\},\\) kde napr. \\(4\\) značí, že na kocke padlo číslo \\(4\\). Nech \\(\\mathcal{F} = 2^{\\Omega}\\) a nech \\(P(A) = \\frac{|A|}{6}.\\) Označme písmenom \\(X\\) náhodnú premennú, ktorá bude označovať číslo, ktoré padne na kocke. Náhodná premenná \\(X\\) priradí každému elementu \\(k\\) z \\(\\Omega\\) reálne číslo nasledovne: \\(X(k) = k.\\) Množina \\(\\{X \\leq x\\} = \\{\\omega \\in \\Omega: X(\\omega) \\leq x\\}\\) musí byť v \\(\\mathcal{F}\\) pre všetky \\(x \\in \\mathbb{R}.\\) Napríklad\n\n\\(\\{X \\leq -2\\} = \\emptyset \\in \\mathcal{F},\\)\n\\(\\{X \\leq 0.5\\} = \\emptyset \\in \\mathcal{F},\\)\n\\(\\{X \\leq 2.3\\} = \\{1,2\\} \\in \\mathcal{F},\\)\n\\(\\{X \\leq 11.9\\} = \\Omega \\in \\mathcal{F}.\\)\n\nMnožina \\(2^{\\Omega}\\) je preto dostatočne “bohatá” na to, aby na nej bola táto funkcia \\(X\\) náhodnou premennou.\n\n\nPríklad 4.2 Znovu hádžeme férovou kockou. Označme \\(\\Omega = \\{1,2,3,4,5,6\\},\\) kde napr. \\(4\\) značí, že na kocke padlo číslo \\(4\\). Nech množina udalostí \\(\\mathcal{F^*} = \\left\\{\\emptyset, \\Omega, \\{1,3,5 \\}, \\{2,4,6 \\} \\right\\}\\) je tentokrát “chudobnejšia” a nech \\(P(A) = \\frac{|A|}{6}.\\) Označme písmenom \\(Y\\) funkciu, ktorej hodnota bude 1, ak bude číslo párne a 0 ak bude nepárne.\n\nMnožina \\(\\{Y \\leq y\\} = \\{\\omega \\in \\Omega: Y(\\omega) \\leq y\\}\\) musí byť v \\(\\mathcal{F}^*\\) pre všetky \\(y \\in \\mathbb{R}.\\) Napríklad\n\n\\(\\{Y \\leq -2\\} = \\emptyset \\in \\mathcal{F^*},\\)\n\\(\\{Y \\leq 0.5\\} = \\{1,3,5 \\} \\in \\mathcal{F^*},\\)\n\\(\\{Y \\leq 2.3\\} = \\Omega \\in \\mathcal{F^*},\\)\n\\(\\{Y \\leq 11.9\\} = \\Omega \\in \\mathcal{F^*}.\\)\n\nTakže aj v tomto prípade je menšia \\(\\mathcal{F^*}\\) stále dostatočne bohatá na to, aby na nej bola táto funkcia \\(Y\\) náhodnou premennou. Je však funkcia \\(X\\) z predošlého príkladu náhodnou premennou aj na \\((\\Omega,\\mathcal{F^*})\\) ?\nNie je. Množina \\(\\{X \\leq 2.3\\} = \\{1,2\\} \\notin \\mathcal{F^*}\\) a preto nespĺňa definíciu náhodnej premennej. V definícii sme zvolili \\(x=2.3.\\)\nPoučenie: kým množina udalostí \\(\\mathcal{F}\\) bola dosť veľká, pri \\(\\mathcal{F^*}\\) už nevieme priraďovať pravdepodobnosti hocijakým otázkam. Napriklad na to, aby sme vedeli priradiť pravdepodobnosť udalosti “Padne na kocke číslo menšie ako 2.3?” potrebujem, aby množina \\(\\{1,2\\}\\) bola tiež udalosťou. Ale to pri \\(\\mathcal{F^*}\\) nie je. Množina udalostí \\(\\mathcal{F^*}\\) totiž vie jedine rozlišovať, či pádne párne \\(\\{2,4,6\\} \\in \\mathcal{F^*}\\) alebo nepárne číslo \\(\\{1,3,5 \\} \\in \\mathcal{F^*}\\). Náhodnej premennej \\(Y\\) to ale nevadí, lebo ona “zlepí” hodnoty \\(1\\), \\(3\\) aj \\(5\\) do hodnoty \\(0\\), lebo všetky tieto hodnoty sú pre ňu rovnako nepárne. \n\n\nPríklad 4.3 Hádžeme dvoma férovými kockami. Označme \\(\\Omega = \\{(1,1),(1,2),(1,3),(1,4),(1,5),(1,6),(2,1),(2,2),(2,3),\\cdots, (6,5),(6,6)\\},\\) kde napr. \\((3,2)\\) značí, že na prvej kocke padlo číslo \\(3\\) a na druhej kocke padlo číslo \\(2\\). Nech \\(\\mathcal{F} = 2^{\\Omega}\\) a nech \\(P(A) = \\frac{|A|}{36}.\\) Označme písmenom \\(X\\) náhodnú premennú, ktorá bude označovať súčet dvoch čísiel, ktoré padnú na kockách. Náhodná premenná \\(X\\) priradí každému elementu \\((k_1,k_2)\\) z \\(\\Omega\\) reálne číslo nasledovne: \\(X((k_1,k_2)) = k_1 + k_2.\\)",
    "crumbs": [
      "<span class='chapter-number'>4</span>  <span class='chapter-title'>Náhodná premenná</span>"
    ]
  },
  {
    "objectID": "np.html#kumulatívna-distribučná-funkcia",
    "href": "np.html#kumulatívna-distribučná-funkcia",
    "title": "4  Náhodná premenná",
    "section": "4.2 Kumulatívna distribučná funkcia",
    "text": "4.2 Kumulatívna distribučná funkcia\nNa charakterizáciu náhodnej premennej budeme používať kumulatívnu distribučnú funkciu. Distribučná funkcia náhodnej premennej \\(X\\) je funkcia \\(F: \\mathbb{R} \\rightarrow \\mathbb{R},\\) ktorá je definovaná nasledovne:\n\\[F_X(x) = P(X \\leq x).\\] Už z tejto definície máme niektoré jej vlastnosti\n\n\\(F_X\\) je neklesajúca funkcia,\n\\(F_X\\) je sprava spojitá,\n\\(F_X(x) \\in [0,1],\\)\n\\(\\lim_{x \\rightarrow -\\infty} F_X(x) = 0\\) a \\(\\lim_{x \\rightarrow \\infty} F_X(x) = 1.\\)\n\nĎalšie vlastnosti kumulatívnej distribučnej funkcie sú nasledovné:2\n\n\\(P(X \\in (a,b]) = F_X(b) - F_X(a)\\),\n\\(P(X \\in (a,b)) = \\lim_{x \\rightarrow b^-}F_X(x) - F_X(a)\\),\n\\(P(X \\in [a,b)) = \\lim_{x \\rightarrow b^-}F_X(x) - \\lim_{x \\rightarrow a}F_X(x)\\),\n\\(P(X \\in [a,b]) = F_X(b) - \\lim_{x \\rightarrow a}F_X(x)\\),\n\\(P(X &lt; a) = \\lim_{x \\rightarrow a^-}F_X(x)\\),\n\\(P(X &gt; a) = 1 - F_X(a)\\),\n\\(P(X = a) = F_X(a) - \\lim_{x \\rightarrow a^-}F_X(x)\\).\n\nTieto vlastnosti nám ukazujú, že pomocou kumulatívnej distribučnej funkcie vieme vyjadriť pravdepodobnosť toho, že náhodná premenná nabobudne hodnotu v akomkoľvek intervale. Pripomeňme, že napríklad \\(P(X \\in [a,b))\\) je len skrátený zápis pre pravdepodobnosť nasledovnej množiny \\(P\\left(\\{\\omega \\in \\Omega: a \\leq X(\\omega) &lt; b \\} \\right).\\)\nKumulatívna distribučná funkcia poskytuje kompletnú informáciu o pravdepodobnostnom správaní náhodnej premenej. Inými slovami, úplne popisuje typ náhodnosti.\n\nPríklad 4.4 Hádžeme férovou kockou a máme náhodnu premennú číslo, ktoré padlo na kocke \\(X\\) a identifikátorovú premennú \\(Y\\) čí padlo párne číslo ako v príkladoch @ref(exm:jednakocka) a @ref(exm:jednakocka2).\n\n\n\n\n\n\n\n\n\n\n\n\n\n\n\n\n\n\n\n\nPríklad 4.5 Hádžeme dvoma férovými kockami a máme náhodnu premennú súčet dvoch kociek \\(X\\) ako v príklade @ref(exm:dvekocky).\n\n\n\n\n\n\n\n\n\n\n\nPríklad 4.6 Predpokladajme, že náhodná premenná \\(X\\) reprezentuje IQ v populácii, jej kumulatívna distribučná funkcia môže vyzerať napríklad takto:\n\n\n\n\n\n\n\n\n\n\n\n\nPríklad 4.7 Hádžeme sedemnástimi férovými kockami a máme náhodnú premennú súčet sedemnástich kociek \\(X\\) ako v príklade @ref(exm:dvekocky), kde boli len dve.\n\n\n\n\n\n\n\n\n\n\n\n\nPríklad 4.8 Vyška mužov (modrou) a žien (červenou), v populácii kde je 60% žien. Celková kumulatívna distribučná funkcia pre mužov a ženy spolu je čiernou.\n\n\n\n\n\n\n\n\n\n\n\nPríklad 4.9 Uvažujme výšky z predchádzajúceho príkladu. Majte nasledovnú súťaž. Človek hodí mincou: ak padne hlava (\\(M=1\\)), tak vyhrá cenu vo výške (v eurách) svojej výšky v cm \\(H\\). Ak padne znak (\\(M=0\\)), tak nevyhrá nič. Výhra je teda \\(V = H \\cdot M\\).",
    "crumbs": [
      "<span class='chapter-number'>4</span>  <span class='chapter-title'>Náhodná premenná</span>"
    ]
  },
  {
    "objectID": "np.html#zhrnutie",
    "href": "np.html#zhrnutie",
    "title": "4  Náhodná premenná",
    "section": "4.3 Zhrnutie",
    "text": "4.3 Zhrnutie\nNáhodná premenná je nástroj, ktorý nám umožnuje dostať abstraktný pravdepodobnostný priestor na reálnu os a počítať s náhodnosťou. Jedným zo spôsobov ako ju úplne popísať je kumulatívna distribučná funkcia.",
    "crumbs": [
      "<span class='chapter-number'>4</span>  <span class='chapter-title'>Náhodná premenná</span>"
    ]
  },
  {
    "objectID": "np.html#cvičenia",
    "href": "np.html#cvičenia",
    "title": "4  Náhodná premenná",
    "section": "4.4 Cvičenia",
    "text": "4.4 Cvičenia\n\nCvičenie 4.1 Podrobne vysvetlite, čo je chybné na nasledovných označeniach/tvrdeniach:\n\n\\(F_X(0.5)=1.3\\),\n\\(F_X(0.5)=-\\pi/3\\),\n\\(F_X(8)=\\infty\\),\n\\(F_X(8)\\cdot F_Y(2) = 16\\),\n\\(\\lim_{x \\rightarrow 2} F_X(x) = \\infty\\),\n\\(F_Z(\\{Z \\in (-\\infty,3] \\}) = 0.5\\),\n\\(F_Y(A) = P(\\{Y \\in A\\})\\),\n\\(\\Omega = 5\\),\n\\(\\mathcal{F} = 2^\\Omega = 32\\).\n\n\n\nCvičenie 4.2 Majme náhodnú premennú \\(M\\), ktorá nadobúda hodnoty \\(1, 2, 3, \\dots\\) s pravdepodobnosťami \\(P(M=m) = \\frac{1}{2^m}.\\)\n\nNájdite kumulatívnu distribučnú funkciu \\(M\\),\nVypočítajte \\(P(3 &lt; M \\leq 7),\\)\nVypočítajte \\(P(M &gt; 3).\\)\n\n\n\nCvičenie 4.3 Overte, či nasledujúce funkcie môžu byť kumulatívnou distribučnou funkciou.\n\n\\(F(x) = \\begin{cases}  1-4^{-x} & \\text{ak } x \\geq 0, \\\\  0 & \\text{ak } x &lt; 0,  \\end{cases}\\)\n\\(F(x) = \\begin{cases} 0&\\text{pre $x&lt;a$},\\\\ \\frac{x-a}{b-a}&\\text{pre $x\\in[a,b)$},\\\\ 1&\\text{pre $x\\ge b$},\\\\ \\end{cases}\\)\n\\(F(x) = \\frac{e^x}{1+e^x},\\)\n\\(F(k) = \\sum_{i=1}^k \\frac{1}{2^k},\\)\n\\(F(k) = \\sum_{i=1}^k \\exp\\left({ \\frac{(-1)^{k+1}}{k}}\\right),\\)\n\\(F(k) = \\frac{3}{\\pi}\\sum_{i=1}^k { \\frac{1}{k^2}}.\\)\n\n\n\nCvičenie 4.4 Uvažujme hádzanie jednou kockou. Nech \\(\\Omega=\\{ 1,2,3,4,5,6\\}\\) a nech \\(\\mathcal{F} =\\{\\Omega, \\emptyset, \\{1\\},\\{2,3,4,5,6\\} \\}.\\) Zostrojte dve funkcie \\(X_1: \\Omega \\rightarrow \\mathbb{R}\\) a \\(X_2: \\Omega \\rightarrow \\mathbb{R}\\) také, že\n\n\\(X_1\\) je náhodná premenná,\n\\(X_2\\) nie je náhodná premenná.\n\n\n\nCvičenie 4.5 Uvažujme náhodnú premennú \\(Y\\) ktorá nadobúda hodnoty \\(0, 1, 2, 3\\) s pravdepodobnosťami \\(0.5, 0.25, 0.125, 0.125\\). Zobrazte jej kumulatívnu distribučnú funkciu.\n\n\nCvičenie 4.6 Načrtnite dve rôzne kumulatívne distribučné funkcie \\(F_X, F_Y\\) (pre náhodné premenné \\(X\\) a \\(Y\\)) pre ktoré platí \\(F_X(120) = F_Y(120) = 0.5\\), \\(F_X(140) &gt; F_Y(140)\\) a \\(F_X(90) &lt; F_Y(90).\\)\nNačrtnite, ako by vyzerala kumulatívna distribučná \\(S = ZX + (1-Z)Y\\), kde náhodná premenná \\(Z\\) má nasledovnú kumulatívnu distribučnú funkciu:\n\n\n\n\n\n\n\n\n\n\n\nCvičenie 4.7 Na Univerzite je 60% žien a 40% mužov. Náhodne vybratý študent/ka odpovedá na dotazník. Dotazník pre mužov má 20 otázok, dotazník pre ženy má 25 otázok. Nech \\(X\\) označuje počet opýtaných otázok pre náhodne zvoleného človeka. Určite \\(P(X\\leq x)\\) pre všetky \\(x \\in \\mathbb{R}.\\)\n\n\nCvičenie 4.8 Nech \\(X\\) je číslo, ktoré padne na vrchu férovej kocky. Nech \\(Y=X^3+1\\) a \\(Z=\\sqrt{X}.\\) Určite\n\n\\(P(Y=y)\\) pre všetky reálne čísla \\(y \\in \\mathbb{R}\\),\n\\(P(Z=z)\\) pre všetky reálne čísla \\(z \\in \\mathbb{R}\\),\n\\(P(YZ=x)\\) pre všetky reálne čísla \\(x \\in \\mathbb{R}\\),\n\\(P(Y+Z=v)\\) pre všetky reálne čísla \\(v \\in \\mathbb{R}\\).",
    "crumbs": [
      "<span class='chapter-number'>4</span>  <span class='chapter-title'>Náhodná premenná</span>"
    ]
  },
  {
    "objectID": "np.html#footnotes",
    "href": "np.html#footnotes",
    "title": "4  Náhodná premenná",
    "section": "",
    "text": "Pri diskrétnej množine \\(\\Omega\\) nám stačilo uvažovať \\(\\mathcal{F} = 2^{\\Omega}.\\) Nemali sme problém. Pri spojitej množine \\(\\Omega\\) toto nejde. Vo všeobecnosti platí, že čim väčšia je \\(\\mathcal{F}\\), tým podrobnejšia môže byť náhodná premenná \\(X.\\) Viacej sa týmto budeme zaoberať na pokročilejšom kurze.↩︎\nNa dôkaz je potrebná veta o spojitosti pravdepodobnosti, ktorá hovorí, že pre postupnosť udalosti, pre ktorú platí \\(A_n \\subset A_{n+1}\\) máme, že \\[\\lim_{n \\rightarrow \\infty} P(A_n) = P\\left( \\cup_{n=1}^{\\infty} A_n \\right).\\]↩︎",
    "crumbs": [
      "<span class='chapter-number'>4</span>  <span class='chapter-title'>Náhodná premenná</span>"
    ]
  },
  {
    "objectID": "dnp.html",
    "href": "dnp.html",
    "title": "5  Diskrétna náhodná premenná",
    "section": "",
    "text": "5.1 Pravdepodobnostná funkcia diskrétnej náhodnej premennej\nZatiaľ sme si hovorili, že čo je to náhodná premenná. Je to spôsob ako usporiadať/očíslovať náhodnosť tak, aby sa nám s ňou potom vhodne pracovalo. Existujú rôzne druhy/skupiny náhodných premenných:\nToto rozdelenie je na základe toho, aké hodnoty môžu tieto náhodné premenné nadobúdať. Delenie dáva zmysel aj preto, že s týmito skupinami náhodných premenných sa pracuje o dosť inak. Prvým dvom skupinám sa budeme venovať osobitne. V rámci tejto kapitoly budeme skúmať diskrétne náhodné premenné s nasledovnými pravdepodobnostnými rozdeleniami:\nBudú to také náhodné premenné, ktorých obor hodnôt je konečná alebo nanajvýš spočitateľná mnoźina. Každé takéto rozdelenie je vhodné na modelovanie akýchsi špecifických situácií.\nVieme, že kumulatívna distribučná funkcia plne charakterizuje pravdepodobnostné správanie náhodnej premennej. Je to funkcia a vieme ju zobraziť. V prípade diskrétnej náhodnej premennej však vieme popísať pravdepodobnostné správanie náhodnej premennej aj alternatívne. Jednoducho tak, že vyčíslime pravdepodobnosti \\(P(X=x)\\) pre všetky možné \\(x \\in \\mathcal{S}_X,\\) kde \\(\\mathcal{S}_X = \\{X(\\omega): \\omega \\in \\Omega\\}.\\) Množina \\(\\mathcal{S}_X\\) je teda obor hodnôt funkcie \\(X,\\) zahŕňa všetky možné hodnoty, aké môže funkcia \\(X\\) nadobúdať. Pre diskrétnu náhodnú premennú je \\(\\mathcal{S}_X\\) konečná alebo nanajvýš spočitateľná množina.\nFunkciu \\(p_X: \\mathcal{S}_X \\rightarrow [0,1]\\) definovanú nasledovne\n\\[p_X(x) = P(X=x)\\] nazývame pravdepodobnostná funkcia diskrétnej náhodnej premennej \\(X\\).\nPlatí\nFunkcia \\(p_X(x)\\) tiež kvantifikuje “výšku schodu” v bodoch nespojitosti kumlatívnej distribučnej funkcie diskrétnej náhodnej premennej.",
    "crumbs": [
      "<span class='chapter-number'>5</span>  <span class='chapter-title'>Diskrétna náhodná premenná</span>"
    ]
  },
  {
    "objectID": "dnp.html#pravdepodobnostná-funkcia-diskrétnej-náhodnej-premennej",
    "href": "dnp.html#pravdepodobnostná-funkcia-diskrétnej-náhodnej-premennej",
    "title": "5  Diskrétna náhodná premenná",
    "section": "",
    "text": "\\(0 \\leq p_X(x) \\leq 1,\\)\n\\(\\sum_{x \\in \\mathcal{S}_X} p_X(x) = 1.\\)\n\n\n\nPríklad 5.1 Hádžeme férovou kockou. Označme \\(\\Omega = \\{1,2,3,4,5,6\\},\\) kde napr. \\(4\\) značí, že na kocke padlo číslo \\(4\\). Nech \\(\\mathcal{F} = 2^{\\Omega}\\) a nech \\(P(A) = \\frac{|A|}{6}.\\) Označme písmenom \\(X\\) náhodnú premennú, ktorá bude označovať číslo, ktoré padne na kocke. Náhodná premenná \\(X\\) priradí každému elementu \\(k \\in \\Omega\\) reálne číslo nasledovne: \\(X(k) = k.\\)\n\n\n\nPríklad 5.2 Hádžeme dvoma férovými kockami. Označme \\(\\Omega = \\{(1,1),(1,2),(1,3),(1,4),(1,5),(1,6),(2,1),(2,2),(2,3),\\cdots, (6,5),(6,6)\\},\\) kde napr. \\((3,2)\\) značí, že na prvej kocke padlo číslo \\(3\\) a na druhej kocke padlo číslo \\(2\\). Nech \\(\\mathcal{F} = 2^{\\Omega}\\) a nech \\(P(A) = \\frac{|A|}{36}.\\) Označme písmenom \\(X\\) náhodnú premennú, ktorá bude označovať súčet dvoch čísiel, ktoré padnú na kockách. Náhodná premenná \\(X\\) priradí každému elementu \\((k_1,k_2)\\) z \\(\\Omega\\) reálne číslo nasledovne: \\(X((k_1,k_2)) = k_1 + k_2.\\)",
    "crumbs": [
      "<span class='chapter-number'>5</span>  <span class='chapter-title'>Diskrétna náhodná premenná</span>"
    ]
  },
  {
    "objectID": "dnp.html#charakteristiky-diskrétnych-náhodných-premenných",
    "href": "dnp.html#charakteristiky-diskrétnych-náhodných-premenných",
    "title": "5  Diskrétna náhodná premenná",
    "section": "5.2 Charakteristiky diskrétnych náhodných premenných",
    "text": "5.2 Charakteristiky diskrétnych náhodných premenných\nNiekedy je užitočné reprezentovať nejaký aspekt tohoto správania jedným číslom. Okolo akej hodnoty je toto rozdelenie centrované (stredná hodnota) a ako veľmi je koncentrované/roztýlené (variancia/rozptyl).\n\n5.2.1 Stredná hodnota\nStredná hodnota diskrétnej náhodnej premennej je zadefinovaná ako\n\\[\\text{E}[X] = \\sum_{x \\in \\mathcal{S}_X} x \\cdot p_X(x),\\] pokiaľ platí \\(\\sum_{x \\in \\mathcal{S}_X} |x| \\cdot p_X(x) &lt; \\infty.\\)1\nAk pretransformujeme náhodnú premennú \\(Y = f(X),\\) kde \\(f: \\mathbb{R} \\rightarrow \\mathbb{R},\\) tak jej stredná hodnota je\n\\[\\text{E}[Y] = E\\left[ f(X) \\right] = \\sum_{x \\in \\mathcal{S}_X} f(x) \\cdot p_X(x).\\]\n\nPríklad 5.3 Hádžeme férovou kockou. Nech \\(X\\) označuje číslo, ktoré padlo na kocke.\n\\[\\text{E}[X] = \\sum_{x \\in \\mathcal{S}_X} x \\cdot p_X(x) = \\sum_{x \\in \\{1,2,3,4,5,6\\}} x \\cdot p_X(x)= \\sum_{x =1}^{6}x \\cdot \\frac{1}{6} = 3.5. \\]\n\n\nPríklad 5.4 Hádžeme dvomi férovými kockami. Nech \\(X\\) označuje súčet čísel na dvoch kockách.\n\\[\\begin{eqnarray*}\n\\text{E}[X] &=& \\sum_{x \\in \\mathcal{S}_X} x \\cdot p_X(x) = \\sum_{x \\in \\{2,3,\\cdots,12\\}} x \\cdot p_X(x)\\\\\n     &=& 2 \\cdot \\frac{1}{36} + 3 \\cdot \\frac{2}{36}+ 4 \\cdot \\frac{3}{36}+ 5 \\cdot \\frac{4}{36}+ 6 \\cdot \\frac{5}{36}+ 7 \\cdot \\frac{6}{36}\\\\\n     && + 8 \\cdot \\frac{5}{36}+ 9 \\cdot \\frac{4}{36}+ 10 \\cdot \\frac{3}{36}+ 11 \\cdot \\frac{2}{36}+ 12 \\cdot \\frac{1}{36} = 7.\n\\end{eqnarray*}\\]\n\nStredná hodnota charakterizuje náhodnú premennú jedným číslom. Je to vážený priemer, kde hodnoty sú váhované prislúchajúcimi pravdepodobnosťami. Fyzikálnou interpretáciou je ťažisko.\n\nPríklad 5.5 Hádžeme neférovou mincou. \\(\\Omega = \\{H,Z\\}, \\mathcal{F} = 2^{\\Omega}\\) a \\(P(\\{H\\}) = 0.8 = 1-P(\\{Z\\}).\\) Nech \\(X(H) = 1\\) a \\(X(Z) = 0.\\)\n\\[\\text{E}[X] = 1 \\cdot 0.8 + 0 \\cdot 0.2 = 0.8.\\]\n\n\n\n\n\n\nIlustrácia strednej hodnoty pre neférovú mincu. Stredná hodnota je číslo, kde treba podložiť hojdačku tak, aby bola v rovnováhe.\n\n\n\n\nPre strednú hodnotu platí, že je lineárna. Uvažujme dve náhodné premenné \\(X\\) a \\(Y\\) a tretiu náhodnú premennú \\(Z\\), pre ktorú platí \\(Z = aX +bY.\\) Náhodná premenná \\(Z\\) nadobúda hodnoty v \\(\\mathcal{S}_Z = \\{ax+by: x \\in \\mathcal{S}_X, y \\in \\mathcal{S}_Y \\}.\\)\n\\[\\begin{eqnarray*}\nE[Z] &=& \\sum_{z \\in \\mathcal{S}_Z} z \\cdot p_Z(z) = \\sum_{x \\in \\mathcal{S}_X,y \\in \\mathcal{S}_Y} (ax+by) \\cdot P(aX=ax \\cap bY = by)\\\\\n&=& \\sum_{x \\in \\mathcal{S}_X,y \\in \\mathcal{S}_Y} ax \\cdot P(X=x \\cap Y = y) + \\sum_{x \\in \\mathcal{S}_X,y \\in \\mathcal{S}_Y}by \\cdot P(X=x \\cap Y = y)\\\\\n&=& \\sum_{x \\in \\mathcal{S}_X} ax \\cdot P(X=x) + \\sum_{y \\in \\mathcal{S}_Y} by \\cdot P(Y=y) \\\\\n&=& a\\sum_{x \\in \\mathcal{S}_X} x \\cdot p_X(x) + b\\sum_{y \\in \\mathcal{S}_Y} y \\cdot p_Y(y) \\\\\n&=& a E(X) + b E(Y).\n\\end{eqnarray*}\\]\nVyužili sme, že platí \\[\\sum_{x \\in \\mathcal{S}_X,y \\in \\mathcal{S}_Y} P(X=x \\cap Y = y) = \\sum_{x \\in \\mathcal{S}_X}  P(X=x) = \\sum_{y \\in \\mathcal{S}_Y} P(Y=y),\\] lebo množiny \\(\\{X=x\\}\\) pre \\(x \\in \\mathcal{S}_X\\) a \\(\\{Y=y\\}\\) pre \\(y \\in \\mathcal{S}_Y\\) tvoria rozklad množiny \\(\\Omega.\\)\n\\[\\Omega = \\cup_{x \\in \\mathcal{S}_X} \\{X=x \\} = \\cup_{y \\in \\mathcal{S}_Y} \\{Y=y \\}.\\] Pripomeňme, že \\(\\{X=x \\}\\) je len skrátený zápis pre množinu \\(\\{\\omega \\in \\Omega: X(\\omega) = x \\}.\\)\nZ tohoto priamo vyplýva aj\n\\[E[aX+b] = a\\text{E}[X]+b,\\]\nnakoľko môžeme uvažovať náhodnú premennú \\(Y=1\\) ako konštantnú jednotku.\n\n\n\n\n\nIlustrácia strednej hodnoty pre počet úspechov z celkového počtu 10 nezávislých pokusov, kde každý úspech má pravdepodobnosť 0.3.\n\n\n\n\n\n\n5.2.2 Variancia (rozptyl)\nVariancia diskrétnej náhodnej premennej je zadefinovaná ako\n\\[\\text{Var}[X] = E\\left[(X-\\text{E}[X])^2\\right].\\] Takže variancia nie je nič iné ako stredná hodnota kvadratických odchýlok od strednej hodnoty, teda \\(\\text{E}[Y]\\), kde \\(Y = (X-\\text{E}[X])^2\\).\nZ definície variancie máme priamo:\n\\[\\text{Var}[X] =  \\sum_{x \\in \\mathcal{S}_X} (x - \\text{E}[X])^2 \\cdot p_X(x).\\] Naviac platí\n\\[\\begin{eqnarray*}\n\\text{Var}[X] &=& E\\left[ X^2-2X\\cdot \\text{E}[X]+(\\text{E}[X])^2 \\right] \\\\\n&=& E[X^2] - 2 \\text{E}[X] \\cdot \\text{E}[X] + \\left(\\text{E}[X]\\right)^2  \\\\\n&=& E[X^2] - \\left(\\text{E}[X]\\right)^2,\n\\end{eqnarray*}\\]\nkde sme využili linearitu strednej hodnoty náhodnej premennej.\nSmerodajná odchýlka náhodnej premennej je odmocnina z jej variancie\n\\[\\text{sd}[X] = \\sqrt{\\text{Var}[X]}.\\]\nKým interpretácia strednej hodnoty bola, že ide o ťažisko, pri variancii alebo smerodajnej odchýlke je to o čosi zložitejšie.\n\nPríklad 5.6 Variancia a smerodajná odchýlka výsledku hodu neférovej mince.\n\\[\\begin{eqnarray*}\n\\text{E}[X] &=& 0 \\cdot 0.2 + 1 \\cdot 0.8 = 0.8,\\\\\nE[X^2] &=& 0^2 \\cdot 0.2 + 1^2 \\cdot 0.8 = 0.8,\\\\\n\\text{Var}[X] &=& E[X^2] - (\\text{E}[X])^2 = 0.8 - 0.8^2 = 0.16, \\\\\n\\text{sd}[X] &=& \\sqrt{\\text{Var}[X]} = \\sqrt{0.16} = 0.4.\n\\end{eqnarray*}\\]\n\n\nPríklad 5.7 Uvažujme náhodnú premennú \\(Y\\) o ktorej vieme, že\n\\[\\begin{eqnarray*}\np_Y(1) &=& 0.3,\\\\\np_Y(2) &=& 0.5,\\\\\np_Y(3) &=& 0.2.\\\\\n\\end{eqnarray*}\\]\nPotom platí \\[\\begin{eqnarray*}\n\\text{E}[Y] &=& 1 \\cdot 0.3 + 2 \\cdot 0.5 + 3 \\cdot 0.2 = 1.9,\\\\\nE[Y^2] &=& 1^2 \\cdot 0.3 + 2^2 \\cdot 0.5 + 3^2 \\cdot 0.2 = 4.1,\\\\\n\\text{Var}[Y] &=& E[Y^2] - (\\text{E}[Y])^2 = 4.1 - 3.61 = 0.49.\n\\end{eqnarray*}\\]\nmôžeme skontrolovať, že vskutku platí \\[\\begin{eqnarray*}\n\\text{Var}[Y] &=& E[(Y-\\text{E}[Y])^2]\\\\\n&=& (1-1.9)^2 \\cdot 0.3 + (2-1.9)^2 \\cdot 0.5 + (3-1.9)^2 \\cdot 0.2\\\\\n&=& 0.243  + 0.005 + 0.242\\\\\n&=& 0.49.\n\\end{eqnarray*}\\]\nSmerodajná odchýlka je preto \\(\\text{sd}[Y] = \\sqrt{\\text{Var}[Y]} = 0.7.\\)\nNa tomto príklade si možno všimnúť aj to, že na jeho výpočet nepotrebujeme priamo pracovať s pravdepodobnostným priestorom.",
    "crumbs": [
      "<span class='chapter-number'>5</span>  <span class='chapter-title'>Diskrétna náhodná premenná</span>"
    ]
  },
  {
    "objectID": "dnp.html#rovnomerné-rozdelenie",
    "href": "dnp.html#rovnomerné-rozdelenie",
    "title": "5  Diskrétna náhodná premenná",
    "section": "5.3 Rovnomerné rozdelenie",
    "text": "5.3 Rovnomerné rozdelenie\nHovoríme, že diskrétna náhodná premenná \\(X\\) má rovnomerné rozdelenie na hodnotách \\(1,2,3,\\cdots,m\\) ak platí2\n\\[\\begin{equation*}\np_X(k)=\n\\begin{cases}\n\\frac{1}{m}, & \\text{ak}\\ k \\in \\{1,2,\\cdots,m \\} \\\\\n0, & \\text{inak}\n\\end{cases}\n\\end{equation*}\\]\nTakúto náhodnú premennú označujeme ako \\(X \\sim \\text{Unif}(\\{1,2,\\cdots,m\\}),\\)\nToto rozdelenie modeluje situácie, keď sú výsledky experimentu prislúchajúce \\(X=1, X=2\\) alebo \\(X=k\\) rovnako pravdepodobné. Inými slovami, keď veci nastávajú “náhodne” - v zmysle nesystematicky. Argument symetrie je niekedy použitý, a ak nie je povedané inak, tak použitím slova “náhodne” sa potichu predpokladá, že udalosti sú rovnako pravdepodobné.\nPre \\(X\\) s rovnomerným rozdelením musíme mať množinu \\(\\mathcal{S}_X\\) konečnú, nakoľko potrebujeme aby platilo \\(\\sum_{x \\in \\mathcal{S}_X}p_X(x)\\).\nPríkladov na toto rozdelenie sme videli už viacero: hod férovou kockou alebo hod férovou mincou.\nStredná hodnota a variancia pre takúto náhodnú premennú sú \\[\\begin{eqnarray*}\n\\text{E}[X] &=& \\sum_{k=1}^{m}k\\frac{1}{m}=\\frac{1}{m} \\frac{m(m+1)}{2} = \\frac{m+1}{2},\\\\\n\\text{Var}[X] &=& \\cdots  =\\frac{m^2 - 1}{12}.\n\\end{eqnarray*}\\]",
    "crumbs": [
      "<span class='chapter-number'>5</span>  <span class='chapter-title'>Diskrétna náhodná premenná</span>"
    ]
  },
  {
    "objectID": "dnp.html#bernoulliho-rozdelenie",
    "href": "dnp.html#bernoulliho-rozdelenie",
    "title": "5  Diskrétna náhodná premenná",
    "section": "5.4 Bernoulliho rozdelenie",
    "text": "5.4 Bernoulliho rozdelenie\nHovoríme, že diskrétna náhodná premenná \\(X\\) má Bernoulliho rozdelenie s parametrom \\(p\\) ak platí\n\\[\\begin{equation*}\np_X(k)=\n\\begin{cases}\np, & \\text{ak}\\ k=1, \\\\\n(1-p), & \\text{ak}\\ k=0, \\\\\n0, & \\text{inak.}\n\\end{cases}\n\\end{equation*}\\]\nTo, že náhodná premenná má takéto rozdelenie označujeme \\(X \\sim Bern(p).\\)\nStredná hodnota a variancia pre takúto náhodnú premennú sú\n\\[\\begin{eqnarray*}\n\\text{E}[X] &=& p\\cdot 1 + (1-p) \\cdot 0 = p,\\\\\n\\text{Var}[X] &=& p(1-p).\n\\end{eqnarray*}\\]\nBernoulliho rozdelenie modeluje výsledok hodu (potenciálne) neférovej mince. Ale nielen mince, čohokoľvek, čoho pravdepodobnosť je nejaké fixné číslo.",
    "crumbs": [
      "<span class='chapter-number'>5</span>  <span class='chapter-title'>Diskrétna náhodná premenná</span>"
    ]
  },
  {
    "objectID": "dnp.html#binomické-rozdelenie",
    "href": "dnp.html#binomické-rozdelenie",
    "title": "5  Diskrétna náhodná premenná",
    "section": "5.5 Binomické rozdelenie",
    "text": "5.5 Binomické rozdelenie\nHovoríme, že diskrétna náhodná premenná \\(X\\) má binomické rozdelenie s parametrami \\(n\\) a \\(p\\) ak platí\n\\[\\begin{equation*}\np_X(k)= P(X=k)=\n\\begin{cases}\n{n \\choose k} p^k (1-p)^{n-k}, & \\text{ak}\\ k \\in \\{0,1,2,\\cdots,n \\} \\\\\n0, & \\text{inak.}\n\\end{cases}\n\\end{equation*}\\]\nBudeme to označovať \\(X \\sim \\text{Bin}(n,p).\\)\nStredná hodnota a variancia pre takúto náhodnú premennú sú \\[\\begin{eqnarray*}\n\\text{E}[X] &=& \\sum_{k=0}^{n}k{n \\choose k} p^k (1-p)^{n-k}\\\\\n     &=& \\sum_{k=1}^{n}k{n \\choose k} p^k (1-p)^{n-k}\\\\\n     &=& \\sum_{k=1}^{n}n{n-1 \\choose k-1} p^k (1-p)^{n-k}\\\\\n     &=& np \\sum_{k=1}^{n}{n-1 \\choose k-1} p^{k-1} (1-p)^{(n-1)-(k-1)}\\\\\n     &=& np \\sum_{j=0}^{m}{m \\choose j} p^{j} (1-p)^{m-j}\\\\\n     &=& np, \\\\\n\\text{Var}[X] &=& \\cdots = np(1-p).\n\\end{eqnarray*}\\]\n\nPríklad 5.8 Majme náhodnú premennú \\(X\\), ktorá je rozdelená binomicky s parametrami \\(n=5\\) a \\(p=0.5\\). Vypočítajte \\(P(X &lt; 2).\\)\n\\[P(X&lt;2) = P(X=0) + P(X=1) = {5 \\choose 0} 0.5^0 0.5^{5} + {5 \\choose 1} 0.5^1 0.5^{4} = 0.03125 + 0.15625 = 18.75\\%\\]\n\nAké situácie sú typicky modelované binomickými rozdelením? Musíme mať\n\nistý fixný počet pokusov\nktoré majú rovnaký pravdepodobnosť “uspechu” alebo “neúspechu”,\nktoré sú nezávislé.\n\nJe dôležité poznamenať, že ide o zjednodušenie, ktorého ambíciou je byť užitočné ale nie byť pravdou. Skoro žiadne pravdepodobnosti v reálnom svete nebudú úplne presne rovnaké a udalosti úplne nezávislé. Binomické rozdelenie je užitočná zjednodušenina, ktorá nám pomáha kvantifikovať náhodnosť spojenú s takýmito experimentami v myšlienkovom experimente, kde tieto predpoklady sú splnené presne.\nTu je nejaká skupina situácií, ktoré sú môžu modelované binomickým rozdelením:\n\nAká je rozdelenie počtu pokazených súčiastok z celkového počtu 50 kusov? Chybovosť je rovnaká pre všetky súčiastky a tie sa navzájom neovplyvňujú.\nAká je rozdelenie počtu chorých ľudí zo vzorky 100 ľudí? Pravdepodobnosť ochorenie je pre každého rovnaká a ľudia navzájom neinteragujú.\nAká je rozdelenie počtu hláv z celkového počtu 10 nezávislých hodov mincou? Minca je stále tá istá.\nAké je rozdelenie počtu uhádnutých otázok na teste? Pravdepodobnosť uhádnutia každej otázky je rovnaká.\nAká je rozdelenie počtu vyliečených pacientov zo vzorky veľkosti 33? Pravdepodobnosť vyliečenia je rovnaká a nezávislá od vyliečenia iných pacientov.\nAké je rozdelenie počtu voličov pre konkrétneho/nu kandidáta/tku v danom volebnom okrsku? Vzorka voličov je homogénna.\nAké je rozdelenie počtu žien medzi 30 náhodne vybranými učiteľmi/kami na strednej škole?\nV danej vekovej skupine má 10% pacientov nežiadúce účinky po podaní liečby. Aké je rozdelenie počtu hlásení pri vzorke 80 pacientov?\nAké je rozdelenie počtu SPAMových emailov z celkového počtu 100 emailov? Každý email počas dňa má rovnakú pravdepodobnosť, že bude SPAMom.\nAké je rozdelenie počtu vrátených kusov tovaru z celkového počtu 234 kusov pre internetový obchod ak je odpozorované, že zákazníci vracajú tovar s pravdepodobnosťou 3%. Uvažujeme, že pravdepodobnosť vrátenia nesúvisí s tým o aký tovar sa jedná a vrátenie jedného kusu tovaru neovplyvní vrátenie iného.",
    "crumbs": [
      "<span class='chapter-number'>5</span>  <span class='chapter-title'>Diskrétna náhodná premenná</span>"
    ]
  },
  {
    "objectID": "dnp.html#poissonovo-rozdelenie",
    "href": "dnp.html#poissonovo-rozdelenie",
    "title": "5  Diskrétna náhodná premenná",
    "section": "5.6 Poissonovo rozdelenie",
    "text": "5.6 Poissonovo rozdelenie\nHovoríme, že diskrétna náhodná premenná \\(X\\) má Poissonovo rozdelenie s parametrom \\(\\lambda\\) ak platí\n\\[\\begin{equation*}\np_X(k)= P(X=k)=\n\\begin{cases}\n\\frac{\\lambda^k e^{-\\lambda}}{k!}, & \\text{ak}\\ k \\in \\{0,1,2,\\cdots \\} \\\\\n0, & \\text{inak.}\n\\end{cases}\n\\end{equation*}\\]\nZapisujeme to ako \\(X \\sim Pois(\\lambda).\\)\nStredná hodnota pre Poissoovsky rozdelenú náhodnú premennú je \\[\\begin{eqnarray*}\n\\text{E}[X] &=&  \\sum_{k=0}^{\\infty}k \\frac{\\lambda^k e^{-\\lambda}}{k!}\\\\\n&=& \\lambda e^{-\\lambda} \\sum_{k=1}^{\\infty} \\frac{\\lambda^{k-1} }{(k-1)!}\\\\\n&=& \\lambda e^{-\\lambda} \\sum_{j=0}^{\\infty} \\frac{\\lambda^{j} }{j!}\\\\\n&=& \\lambda e^{-\\lambda} e^{\\lambda} = \\lambda,\\\\\n\\text{Var}[X] &=& \\cdots = \\lambda.\n\\end{eqnarray*}\\]\n\nPríklad 5.9 Majme náhodnú premennú \\(X\\), ktorá je rozdelená Poissonovsky s parametrom \\(\\lambda = 4\\). Vypočítajte \\(P(X = 1).\\)\n\\[P(X=1) = \\frac{4^1 e^{-4}}{1!} \\approx  7.326\\%.\\]\n\nNa to aby bola nejaká situácia, kde počítame koľko udalostí nastalo, dobre modelovaná Poissonovým rozdelením, musia platiť tieto skutočnosti:\n\nHovoríme o počte nejakých udalostí, vecí v danom čase, priestore, ploche.\nSkutočnosť, že nastane jedna udalosť neovplyvní nastatie tej ďalšej.\nUdalosti nastávajú s rovnakou frekvenciou.\nDve udalosti nemôžu nastať v ten istý čas, tom istom mieste, ploche.3\n\n\n\n\n\n\n\n\n\n\nNasledovné situácie môžu byť modelované Poissonovým rozdelením:\n\nPočet dopravných nehôd.\nPočet vzácnych druhov rakoviny.\nPočet návštevníkov obchodu.\nPočet zemetrasení.\nPočet rastlinných druhov na nejakom úseku zeme.\nPočet vyžiarených častíc z rádioaktívneho zdroja.\nPočet zranení spôsobených kopnutím koňa počas roka.\nPočet narodených detí v daný deň.\nPočet medveďov, ktoré stretneme v daný rok.\n\nNasledujúci obrázok porovnáva Poissonovsky rozdelené náhodné premenné pre rôzne parametre.\n\n\n\n\n\n\n\n\n\nPoissonovské rozdelenie \\(Pois(\\lambda)\\) veľmi dobre aproximuje binomické \\(\\text{Bin}(n,p)\\) kde priemerná hodnota \\(\\lambda = np\\) a \\(n \\rightarrow \\infty\\) a súčasne \\(p \\rightarrow 0.\\) Nasledujúci obrázok porovnáva rozdelenia \\(\\text{Bin}(1000,0.003)\\) a \\(Pois(3).\\) Sú na nerozoznanie.\n\n\n\n\n\n\n\n\n\nToto nám zároveň aj pomáha odpovedať na otázku, kedy je Poissonovské rozdelenie adekvátne. Napríklad vtedy, keď je binomický model adekvátny ale počet pokusov je veľký a pravdepodobnosť malá. Aká je pravdepodobnosť, že najbližsiu sekundu príde niekto na môj webovský server? Malá (\\(p\\) je malé číslo). Ale na druhej strane tých sekúnd je veľa (\\(n\\) je veľké čislo).4",
    "crumbs": [
      "<span class='chapter-number'>5</span>  <span class='chapter-title'>Diskrétna náhodná premenná</span>"
    ]
  },
  {
    "objectID": "dnp.html#geometrické-rozdelenie",
    "href": "dnp.html#geometrické-rozdelenie",
    "title": "5  Diskrétna náhodná premenná",
    "section": "5.7 Geometrické rozdelenie",
    "text": "5.7 Geometrické rozdelenie\nHovoríme, že diskrétna náhodná premenná \\(X\\) má geometrické rozdelenie s parametrom \\(p\\) ak platí\n\\[\\begin{equation*}\np_X(k)=\n\\begin{cases}\n(1-p)^k p, & \\text{ak}\\ k \\in \\{0,1,2,\\cdots \\} \\\\\n0, & \\text{inak.}\n\\end{cases}\n\\end{equation*}\\]\nV tomto prípade používame nasledovné značenie \\(X \\sim \\text{Geom}(p).\\)\n\nPríklad 5.10 Majme náhodnú premennú \\(X\\), ktorá je rozdelená geometricky s parametrom \\(p = 0.1\\). Vypočítajte \\(P(X = 10).\\) (Teda, že “úspech” nastane v 11. pokuse)\n\\[P(X=10) = (1-p)^{10}p = 0.9^10 0.1 \\approx  3.48\\%.\\]\n\n\nPríklad 5.11 Majme náhodnú premennú \\(X\\), ktorá je rozdelená geometricky s parametrom \\(p=0.3\\). Vypočítajte \\(P(X &lt; 4).\\)\n\\[\\begin{eqnarray*}\nP(X &lt; 4) &=& P(X=0) + P(X=1) + P(X=2) + P(X=3)\\\\\n     &=& 0.7^0 0.3 + 0.7^1 0.3 + 0.7^2 0.3 +0.7^3 0.3\\\\\n     &=& 0.3 + 0.21 + 0.147 + 0.1029 \\approx 75.99\\%.\n\\end{eqnarray*}\\]\n\nGeometrické rozdelenie je vhodné na modelovanie situácií, kedy čakáme na prvý úspech, ktorý prichádza v každom kroku s pravdepodobnosťou \\(p\\). Náhodná premenná hovorí o počte neúspechov, kým nenastane prvý úspech.\nStredná hodnota a variancia pre geometricky rozdelenú náhodnú premennú s parametrom \\(p\\) sú \\[\\begin{eqnarray*}\n\\text{E}[X] &=& \\sum_{k=0}^{\\infty} k (1-p)^k p\\\\\n&=& p \\sum_{k=0}^{\\infty} k (1-p)^k\\\\\n&=& \\frac{1-p}{p},\\\\\n\\text{Var}[X] &=& \\cdots = \\frac{1-p}{p^2}.\n\\end{eqnarray*}\\]\nČo musí byť splnené aby počet neúspechov, kým nastane prvý úspech bol adekvátne popísaný geometrickým rozdelením?\n\njednotlivé pokusy musia byť nezávislé,\njednotlivé pokusy musia mať rovnakú a fixnú pravdepodobnosť úspechu.\n\n\n\n\n\n\n\n\n\n\nNasledovné situácie môžu byť modelované (ich adekvátnosť záleží od konkrétneho príkladu) geometrickým rozdelením:\n\nPočet ľudí, ktorých sa musím opýtať otázku, kým nenarazím na niekoho, kto bude vedieť odpovedať.\nPočet striel na bránu kým nepadne gól.\nPočet zákazníkov, kým nepríde nejaký, ktorý sa bude sťažovať.\nPočet vyrobených súčiastok, kým nenastane chyba.\nPočet opravených testov, kým niektorý študent dostane A.\nPočet rizikových startupov do ktorých treba investovať, kým nejaký z nich bude úspešný.\nPočet talentov, ktoré musí hľadač talentov vyskúšať, kým nenájde superhviezdu.\n\nTento obrázok porovnáva geometricky rozdelené náhodné premenné pre rôzne parametre.",
    "crumbs": [
      "<span class='chapter-number'>5</span>  <span class='chapter-title'>Diskrétna náhodná premenná</span>"
    ]
  },
  {
    "objectID": "dnp.html#hypergeometrické-rozdelenie",
    "href": "dnp.html#hypergeometrické-rozdelenie",
    "title": "5  Diskrétna náhodná premenná",
    "section": "5.8 Hypergeometrické rozdelenie",
    "text": "5.8 Hypergeometrické rozdelenie\nHovoríme, že diskrétna náhodná premenná \\(X\\) má hypergeometrické rozdelenie s parametrami \\(N,K\\) a \\(n\\) ak platí\n\\[\\begin{equation*}\np_X(k)=\n\\begin{cases}\n\\frac{{K \\choose k} {N-K \\choose n-k}}{{N \\choose n}}, & \\text{ak}\\ k \\in \\left\\{\\max\\{0,n+K-N\\},\\cdots,\\min\\{n,K\\} \\right\\} \\\\\n0, & \\text{inak.}\n\\end{cases}\n\\end{equation*}\\]\nOznačovať ju budeme ako \\(X \\sim \\text{HyperGeom}(N,K,n)\\)\nStredná hodnota pre hypergeometricky rozdelenú náhodnú premennú (dôvodenie vynechávame) je\n\\[\\begin{eqnarray*}\n\\text{E}[X] &=& \\sum_{k = \\max\\{0,n+K-N\\}}^{\\min\\{n,K\\}} k \\frac{{K \\choose k} {N-K \\choose n-k}}{{N \\choose n}} = \\cdots = n \\frac{K}{N}.\\\\\n\\text{Var}[X] &=&  \\cdots = n \\frac{K}{N}\\frac{N-K}{N} \\frac{N-n}{N-1}.\n\\end{eqnarray*}\\]\nVo veľkom vreci máme \\(N\\) guľôčok, z toho \\(K\\) červených. Načrieme rukou a vyberieme hrsť o veľkosti \\(n\\) guličiek. Aká je šanca, že spomedzi týchto \\(n\\) guličiek je práve \\(k\\) červených?\n\n\n\n\n\nIlustrácia hypergeometrickej distribúcie.\n\n\n\n\nDôvodenie pre tvar \\(p_X(k)\\) je nasledovné. Existuje práve \\({N \\choose n}\\) rôznych spôsobov ako vybrať hrsť veľkosti \\(n\\) z celkovej množiny \\(N\\) guličiek, takže to je celkový počet hrstí. Koľko je “úspešných” hrstí? No existuje \\({K \\choose k}\\) možností ako vybrať červené guličky a zároveň (preto je to súčin) \\({N-K \\choose n-k}\\) možností ako vybrať modré guličky.\n\nPríklad 5.12 Majme náhodnú premennú \\(X\\), ktorá je rozdelená hypergeometricky s parametrami \\(N=30, K=8, n = 5\\). Vypočítajte \\(P(X = 3).\\)\n\\[\\begin{eqnarray*}\nP(X = 3) &=& \\frac{{K \\choose k} {N-K \\choose n-k}}{{N \\choose n}}\\\\\n     &=& \\frac{{8 \\choose 3} {22 \\choose 2}}{{30 \\choose 5}} \\approx 9.08\\%.\n\\end{eqnarray*}\\]\n\n\n\n\n\n\n\n\n\n\nHypergeometrické rozdelenie môže vhodne modelovať napríklad nasledovné situácie:\n\nKoľko je žien medzi náhodne vybranými 10 ľudmi ako je v danom okrsku 100 mužov a 200 žien?\nVieme, že medzi 200 súčiastkami je 10 chybných. Koľko chybných bude z náhodnej vybranej vzorky 20 súčiastok?\nZ 25 uchádzačov (10 so skúsenosťami, 15 bez skúseností) o prácu vyberú 4. Aká je šanca, že medzi náhodne vybranými 4 kandidátmi budú práve dvaja so skúsenosťami?\n\nNižšie sú pravdepodobnostné funkcie pre rôzne hodnoty \\(N\\).",
    "crumbs": [
      "<span class='chapter-number'>5</span>  <span class='chapter-title'>Diskrétna náhodná premenná</span>"
    ]
  },
  {
    "objectID": "dnp.html#negatívne-binomické-rozdelenie",
    "href": "dnp.html#negatívne-binomické-rozdelenie",
    "title": "5  Diskrétna náhodná premenná",
    "section": "5.9 Negatívne binomické rozdelenie",
    "text": "5.9 Negatívne binomické rozdelenie\nHovoríme, že diskrétna náhodná premenná \\(X\\) má negatívne binomické rozdelenie s parametrami \\(r\\) a \\(p\\) ak platí\n\\[\\begin{equation*}\np_X(k)=\n\\begin{cases}\n{k + r - 1 \\choose r-1} (1-p)^k p^r, & \\text{ak}\\ k \\in \\left\\{0,1,2,3,\\cdots \\right\\} \\\\\n0, & \\text{inak.}\n\\end{cases}\n\\end{equation*}\\]\nOznačovať ju budeme ako \\(X \\sim \\text{NegBin}(r,p)\\)\nStredná hodnota a variancia pre negatívne binomicky rozdelenú náhodnú premennú (dôvodenie vynechávame) sú\n\\[\\begin{eqnarray*}\n\\text{E}[X] &=& \\sum_{k = 0}^{\\infty} k{k + r - 1 \\choose r-1} (1-p)^k p^r = \\cdots = \\frac{(1-p)r}{p},\\\\\n\\text{Var}[X] &=& \\cdots = \\frac{(1-p)r}{p^2}.\n\\end{eqnarray*}\\]\nTakáto náhodná premenná popisuje počet neúspechov, kým nenastane \\(r\\)-tý úspech.\n\nPríklad 5.13 Majme náhodnú premennú \\(X\\), ktorá je rozdelená negatívne binomicky s parametrami \\(r=4\\) a \\(p=0.6\\). Vypočítajte \\(P(X = 3).\\) (Toto zodpovedá 3 neúspechom, kým nenastanú 4 úspechy, takže 4. úspech nastane pri 7. pokuse.)\n\\[\\begin{eqnarray*}\nP(X = 3) &=& {k + r - 1 \\choose r-1} (1-p)^k p^r\\\\\n     &=& {3 + 4 - 1 \\choose 4-1} (1-0.6)^3 0.6^4 \\approx 16.59\\%.\n\\end{eqnarray*}\\]\n\n\n\n\n\n\n\n\n\n\nTieto situácie môžu byť popísané negatívne binomickým rozdelením:\n\nStroj zvládne 10 zlyhaní. Ako dlho bude bežať ak je pravdepodobnosť zlyhania na jednu časovú jednotku \\(p\\)?\nRopná spoločnosť má prostriedky na 5 výskumných vrtov. Úspešnosť každého vrtu je \\(15\\%\\). Aká je šanca, že prvýkrát narazí na ropu pri štvrtom vrte?\n\nNižšie sú pravdepodobnostné funkcie pre rôzne parametre \\(p\\):",
    "crumbs": [
      "<span class='chapter-number'>5</span>  <span class='chapter-title'>Diskrétna náhodná premenná</span>"
    ]
  },
  {
    "objectID": "dnp.html#zhrnutie",
    "href": "dnp.html#zhrnutie",
    "title": "5  Diskrétna náhodná premenná",
    "section": "5.10 Zhrnutie",
    "text": "5.10 Zhrnutie\nExistujú rôzne diskrétne náhodné premenné. Niektoré skupiny náhodých premenných sú natoľko zaujímavé, že majú aj svoje špeciálne mená.",
    "crumbs": [
      "<span class='chapter-number'>5</span>  <span class='chapter-title'>Diskrétna náhodná premenná</span>"
    ]
  },
  {
    "objectID": "dnp.html#cvičenia",
    "href": "dnp.html#cvičenia",
    "title": "5  Diskrétna náhodná premenná",
    "section": "5.11 Cvičenia",
    "text": "5.11 Cvičenia\n\nCvičenie 5.1 Ukážte, že nemôže existovať taká konštanta \\(c \\in \\mathbb{R},\\) že by nasledovná funkcia popisovala pravdepodobnostnú funkciu náhodnej premennej \\(X\\): \\[\\begin{equation*}\np_X(k)=\n\\begin{cases}\n\\frac{c}{k}, & \\text{ak}\\ k \\in \\{1,2,\\cdots \\} \\\\\n0, & \\text{inak.}\n\\end{cases}\n\\end{equation*}\\]\n\n\nCvičenie 5.2 Vypočítajte varianciu diskrétnej rovnomerne rozdelenej náhodnej premennej.\n\n\nCvičenie 5.3 Majme náhodnú premennú \\(X\\), ktorá je rozdelená binomicky s parametrami \\(n=10\\) a \\(p=0.25\\). Vypočítajte \\(P(X &lt; 4).\\)\n\n\nCvičenie 5.4 Majme náhodnú premennú \\(X\\), ktorá je rozdelená binomicky s parametrami \\(n=8\\) a \\(p=0.8\\). Vypočítajte \\(P(X &gt; 6).\\)\n\n\nCvičenie 5.5 Raketový modul má 6 tesnení. Každé z nich môže zlyhať s pravdepodobnosťou \\(0.01\\). Aká je pravdepodobnosť, že zlyhá nie viacej ako jedno tesnenie ?\n\n\nCvičenie 5.6 Na prejdenie desaťotázkového testu s možnosťami A, B, C, D, kde práve jedna odpoveď je správna, treba správne odpovedať na aspoň 5 otázok. Aká je šanca, že to študent zvládne bez učenia?\n\n\nCvičenie 5.7 Na prejdenie desaťotázkového testu s možnosťami A, B, C, D, kde práve jedna odpoveď je správna, treba správne odpovedať na aspoň 5 otázok. Na prvých 5 otázok vie študent odpovedať správne s pravdepodobnosťou 80%, druhých päť sa týka látky, ktorú nikdy nevidel. Aká je šanca, že tento študent zvládne tento test?\n\n\nCvičenie 5.8 Majme náhodnú premennú \\(X\\), ktorá je rozdelená Poissonovsky s parametrom \\(\\lambda = 8\\). Vypočítajte \\(P(X = 2).\\)\n\n\nCvičenie 5.9 Počet rastlinných druhov na exotickom ostrove je modelovaný \\(Pois(10)\\) na každých \\(1m^2\\). Aká je pravdepodobnosť, že na náhodne zvolenom metri štvorcovom nájdeme viacej ako 12 ale menej ako 15 rôznych rastlinných druhov?\n\n\nCvičenie 5.10 Majme náhodnú premennú \\(X\\), ktorá je rozdelená geometricky s parametrom \\(p=0.8\\). Vypočítajte \\(P(X \\geq 5).\\)\n\n\nCvičenie 5.11 Majme náhodnú premennú \\(X\\), ktorá je rozdelená geometricky s parametrom \\(p=0.2\\). Vypočítajte \\(P(X &lt;3).\\)\n\n\nCvičenie 5.12 Majme náhodnú premennú \\(X\\), ktorá je rozdelená hypergeometricky s parametrami \\(N=10, K=6,n=5\\). Vypočítajte \\(P(X = 3).\\)\n\n\nCvičenie 5.13 Majme náhodnú premennú \\(X\\), ktorá je rozdelená hypergeometricky s parametrami \\(N=12, K=5,n=5\\). Vypočítajte \\(P(X = 3).\\)\n\n\nZdôvodnite, prečo sa \\(\\text{Bin}(n,p)\\) rozdelená náhodná premenná správa podobne ako \\(Pois(\\lambda),\\) pre \\(n \\rightarrow \\infty\\) a \\(p \\rightarrow 0\\) a súčasne \\(\\lambda = np.\\)\n\n\nCvičenie 5.14 Ak je šanca katastrofy každých sto rokov rovná \\(1/6\\), aká je pravdepodobnosť, že nejaká katastrofa nastane počas nasledujúcich 500 rokov?\n\n\nCvičenie 5.15 Vypočítajte hodnotu\n\\[\\sum_{j=2}^{n} j(j-1) {n \\choose j} p^j (1-p)^{n-j}.\\]\n\n\nCvičenie 5.16 Aké je pravdepodobnostné rozdelenie počtu uhádnutých otázok na ABCD teste z celkového počtu 10 otázok, ak vieme, že z prvých dvoch otázok otázok bola správne zodpovedaná práve jedna otázka?\n\n\nCvičenie 5.17 V klinickom skúšaní máme dve skupiny po 10 pacientov. V prvej skupine je pravdepodobnosť úspešnosti liečby \\(0.5\\), v druhej skupine je to \\(0.7\\). Uvažujme, že výsledky všetkých pacientov sú od seba nezávislé. Aká je pravdepodobnosť, že v prvej skupine bude aspoň toľko úspešne vyliečených ako a v druhej skupine?\n\n\nCvičenie 5.18 Presné testy sú drahé. Uvažujme nasledujúcu situáciu. Máme 1000 ľudí, ktorých potrebujeme otestovať. Pravdepodobnosť pozititívneho testu nech je 0.01. Namiesto toho, aby sme otestovali každého človeka osobitne. Tak spojíme odberové vzorky do 10 skupín po 100. Ak bude v nejakej skupine detekovaná pozitivita, tak pretestujeme všetkých 100 ľudí v tejto skupine.\n\nKoľko testov v priemere urobíme?\nAká je pravdepodobnosť, že týmto spôsobom urobíme viacej testov ako 1000?\n\n\n\nCvičenie 5.19 Nech je pravdepodobnosť narodenia trojičiek \\(1/10000\\). Aká je pravdepodobnosť, že z 8000 pôrodov sa narodia trojičky práve jedenkrát?\n\n\nCvičenie 5.20 Letecká prepravná spoločnosť predáva 200 lístkov napriek tomu, že v lietadle je len 198 miest nakoľko v priemere \\(3\\%\\) ľudí neprídu. Toto je bežnou praxou a nazýva sa to overbooking. Aká je pravdepodobnosť, že si všetci pasažieri budú mať kde v lietadle sadnúť?\n\n\nCvičenie 5.21 Nech je v populácii 0.1% ľudí farboslepých. Aká je šanca, že v náhodnej vzorke 800 ľudí nebude viacej ako jeden človek farboslepý?\n\n\nCvičenie 5.22 V balíku je 37 gumených žížal. Z nich 13 sú kyslé gumené žížaly a 24 sú nekyslé gumené žížaly. Aká je šanca, že náhodne vybratá hrsť veľkosti 8 žížal bude mať práve 3 kyslé gumené žížaly.\n\n\nCvičenie 5.23 Uvažujme boxera, ktorý potrebuje 4 víťazné údery na to, aby knockoutoval súpera. Sám však znesie úderov 6, siedmy už nie. Je o čosi lepší ako jeho súper a šanca, že daná výmena skončí v jeho prospech je \\(0.53\\). Aká je šanca, že zápas skončí v jeho prospech?\n\n\nCvičenie 5.24 Chyba pri každom produkčnom cykle stroja je \\(0.015\\), denne zvládne stroj 8 cyklov. Stroj sa po 3 chybách zasekne a treba ho servisovať. Aká je šanca, že stroj bude fungovať bez zastavenia celé dva pracovné týždne?\n\n\nCvičenie 5.25 Výskumníčka musí získať 20 dotazníkových odpovedí. Každý človek odpovie na žiadosť odoslať dotazník s pravdepodobnosťou \\(40\\%\\). Aká je pravdepodobnosť, že musí výskumníčka osloviť viacej ako 50 ľudí?\n\n\nCvičenie 5.26 Ukážte, že limita pravdepodobnostnej funkcie hypergeometricky rozdelenej náhodnej premennej sa blíži k pravdepodobnostnej funkcii binomicky rozdelenej náhodnej premennej pre \\(M/N \\rightarrow p.\\)\n\n\nCvičenie 5.27 Odvoďte varianciu pre náhodnú premennú \\(X \\sim \\text{Bin}(n,p).\\)\n\n\nCvičenie 5.28  \n\nDoplňte veľkosť chýbajúcej hodnoty \\(p_X(5).\\)\nDoplňte veľkosť chýbajúcej hodnoty \\(p_X(5)\\) a \\(p_X(6)\\) tak, aby \\(\\text{E}[X]=3.6.\\) \nDoplňte veľkosť chýbajúcej hodnoty \\(p_X(4), p_X(5)\\) a \\(p_X(6)\\) tak, aby \\(\\text{E}[X]=3.2\\) a \\(\\text{Var}[X]=1.56.\\)  \n\n\n\n\n\n\n\n\n\n\n\n\nCvičenie 5.29 Máme náhodnú premennú, ktorej realizácie sú 7,8,8,9,8,7,8,8,7,6,7,8,8,8,7,6,7,6,7,7,8,9,8,7,9,6,9,9,6,6,9,…\nČo by ste povedali, aká je približne stredná hodnota?\n\n6\n6.5\n7\n7.5\n8\n8.5\n9\n\nČo by ste povedali, aká je približne variancia tejto náhodnej premennej?\n\n-1\n0\n1\n4\n8\n16\n\n\n\nCvičenie 5.30 Doplňte\n\n\n\n\n\n\n\n\n\n\n\nCvičenie 5.31 Prepojte\n\nRovnomerné rozdelenie.\nBernoulliho rozdelenie.\nBinomické rozdelenie.\nPoissonovo rozdelenie.\nGeometrické rozdelenie.\nHypergeometrické rozdelenie.\nNegatívne binomické rozdelenie.\n\ns nasledujúcimi situáciami/úlohami\n\nPočet správne uhádnutých odpovedí na externej maturitnej skúške.\nŠanca, že zo siedmych gumených medvedíkov, ktoré si vybereme z balíčka je práve 5 červenej farby. V balíčku je 80 macíkov (rodinné balenie) a z nich 33 je červených.\nŠanca, že sa nám podarí urobiť skúšku bez učenia, keď máme právo na dva opravné termíny.\nPočet rastlinných druhov na náhodne vybranom kúsku pôdy.\nŠanca, že náhodne vybraná fixka je modrá.\nVýhra v stávkovej spoločnosti, kde kurz implikuje pravdepodobnosť výhry 36%.\nRok, kedy konečne prvýkrát stihnem urobiť daňové priznanie bez odkladu.",
    "crumbs": [
      "<span class='chapter-number'>5</span>  <span class='chapter-title'>Diskrétna náhodná premenná</span>"
    ]
  },
  {
    "objectID": "dnp.html#footnotes",
    "href": "dnp.html#footnotes",
    "title": "5  Diskrétna náhodná premenná",
    "section": "",
    "text": "Túto podmienku potrebujeme na to, aby bola táto suma konvergentná. V prípade, že \\(\\mathcal{S}_X\\) je konečná množina je táto podmienka splnená vždy. Pri nekonečnej spočitaťelnej množine \\(\\mathcal{S}_X\\) však čiastočné súčty radu môžu divergovať.↩︎\nVšimnime si, že teraz budeme používať \\(k\\) namiesto \\(x\\), teda \\(p_X(k)\\) namiesto \\(p_X(x)\\). Zvykom je, že písmená ako \\(k,l,m,n\\) sa používajú na označenie prirodzených čísel, zatiaľčo \\(x,y,z\\) sú používané skôr na označenie reálnych čísel.↩︎\nNáhodný proces, ktorý modeluje takéto udalosti sa nazýva Poissonov proces a je dôležitým matematickým nástrojom v poisťovníctve. Budeme sa o ňom dopodrobna učiť neskôr.↩︎\nBinomické rozdelenie pri veľkom počte pokusov má aj tú nevýhodu, že sa ťažšie vyčísluje numericky. Pre \\(X \\sim \\text{Bin}(1000,0.001)\\) vypočítať napríklad \\(p_X(20)= {1000 \\choose 20} 0.001^{20} 0.999^{980}\\) nie je jednoduché, lebo spolu násobíme obrovské aj maličké čísla.↩︎",
    "crumbs": [
      "<span class='chapter-number'>5</span>  <span class='chapter-title'>Diskrétna náhodná premenná</span>"
    ]
  },
  {
    "objectID": "snp.html",
    "href": "snp.html",
    "title": "6  Spojitá náhodná premenná",
    "section": "",
    "text": "6.1 Funkcia hustoty spojite rozdelenej náhodnej premennej\nDoteraz sme hovorili o náhodných premenných, pre ktoré bola množina hodnôt, ktoré nadobúdali, konečná alebo nanajvýš spočitateľná. Existuje veľká skupina situácií, kedy je lepšie uvažovať o náhodnej premennej, ktorá nadobúda nespočitateľne veľa hodnôt, napríklad akékoľvek reálne čislo.\nPopisovať náhodnosť pre tieto premenné si vyžaduje iný prístup. Pre diskrétne náhodné premenné stačilo pravdepodobnosti vymenovať. Teraz to nie je možné, lebo ich je príliš veľa (konkrétne nespočitateľne veľa) a pravdepodobnosť toho, že náhodná premenná bude nadobúdať práve nejakú konkrétnu hodnotu bude 0.\nNa popis náhodnosti môžeme stále používať kumulatívnu distribučnú funkciu, ale namiesto pravdepodobnostnej funkcie budeme používať funkciu hustoty (alternatívne funkciu hustoty spojite rozdelenej náhodnej premennej.)\nHovoríme, že spojite rozdelená náhodná premenná \\(X\\) má funkciu hustoty \\(f_X(x),\\) kde \\(f_X: \\mathbb{R} \\rightarrow \\mathbb{R},\\) ak platí:\n\\[P(a \\leq X \\leq b) = P(X \\in [a,b]) = \\int_{a}^b f_X(x) dx\\] Nižšie je príklad, ako môže vyzerať funkcia hustoty spojite rozdelenej náhodnej premennej a jej príslušná kumulatívna distribučná funkcia.\nFunkcia hustoty \\(f_X\\) má rôzne vlastnosti:\nO funkcii hustoty môžeme uvažovať tak, že\n\\(f(x) \\Delta \\approx \\int_{x}^{x+\\Delta}f(s)ds = P(x \\leq X \\leq x + \\Delta) = F_X(x+\\Delta) - F_X(x),\\) pre nejaké malé číslo \\(\\Delta.\\)\nVo všeobecnosti máme\n\\[P(X \\in A) = \\int_{A} f_X(x)dx,\\] kde symbol \\(\\int_{A}\\) značí integrovanie cez oblasť \\(A.\\)\nNasledujúci obrázok ilustruje ako sa vypočíta pravdepodobnosť udalosti, že náhodná premenná padne do intervalu \\((0,3),\\) teda \\(P(X \\in [0,3]) = P(0\\leq X \\leq 3) = \\int_{0}^3 f_X(x) dx = F_X(3) - F_X(0)\\)\nĎalší obrázok ukazuje \\(P(X \\in [4,6]) = P(4\\leq X \\leq 6) = \\int_{4}^6 f_X(x) dx = F_X(6) - F_X(4)\\) pre inú funkciu hustoty:\nPlocha pod grafom funkcie hustoty, teda integrál funkcie \\(f_X\\) cez nejaký interval, určuje pravdepodobnosť, že náhodná premenná nadobudne hodnotu v tomto intervale.\nTu je ilustrácia pre nejakú inú funkciu hustoty a \\(P(X \\in [-1,4]) = P(-1\\leq X \\leq 4) = \\int_{-1}^{4} f_X(x) dx = F_X(4) - F_X(-1)\\)\nA ďalší obrázok ukazuje inú funkciu hustoty a \\(P(X \\in [3,9]) = P(3\\leq X \\leq 9) = \\int_{3}^{9} f_X(x) dx = F_X(9) - F_X(3)\\)",
    "crumbs": [
      "<span class='chapter-number'>6</span>  <span class='chapter-title'>Spojitá náhodná premenná</span>"
    ]
  },
  {
    "objectID": "snp.html#funkcia-hustoty-spojite-rozdelenej-náhodnej-premennej",
    "href": "snp.html#funkcia-hustoty-spojite-rozdelenej-náhodnej-premennej",
    "title": "6  Spojitá náhodná premenná",
    "section": "",
    "text": "\\[P(X=a) = P(a \\leq X \\leq a) = \\int_{a}^a f_X(x) dx = 0,\\] teda pravdepodobnosť udalosti, že náhodná premenná nadobúda konkrétnu hodnotu \\(a\\) je nula, a to dokonca pre úplne hocijakú hodnotu \\(a \\in \\mathbb{R}.\\)\n\\(f_X(x) \\geq 0\\) pre všetky \\(x \\in \\mathbb{R}\\) - hustota pravdepodobnosti musí byť všade nezáporná.\n\\(F_X(t) = \\int_{-\\infty}^{t} f_X(x) dx\\) - hovorí o vzťahu medzi kumulatívnou distribučnou funkciou a funkciou hustoty. Pri spojite rozdelenej náhodnej premennej nemáme problém s derivovaním funkcie \\(F_X.\\) Pripomeňme, že pri diskrétne rozdelenej náhodnej premennej má funkcia \\(F_X\\) “skoky” v bodoch \\(x\\), kde \\(p_X(x) &gt; 0\\), a teda v týchto bodoch nie je funkcia \\(F_X\\) spojitá, takže ani diferencovateľná.\n\\(P(X \\in \\mathbb{R}) = \\int_{-\\infty}^{\\infty} f_X(x) dx = 1\\) - tu ide o analógiu k \\(\\sum_{x \\in \\mathcal{S}_X} p_X(x) = 1\\) v diskrétnom prípade. Pravdepodobnosť, že náhodná premenná nadobúda nejakú hodnotu, je 1.\n\\(f_X(x) = \\frac{d}{dx} F_X(x)\\) - toto vyplýva zo vzťahu medzi deriváciou a integrálom, nazýva sa základná (fundalmentálna) veta integrálneho počtu. Kumulatívna distribučná funkcia \\(F_X\\) je primitívnou funkciou funkcie hustoty \\(f_X.\\)\n\n\n\n\n\n\n\n\n\n\n\n\n\n\n\nPríklad 6.1 Majme náhodnú premennú \\(X\\), ktorá má nasledovnú funkciu hustoty: \\(f_X(x) = \\frac{1}{2}e^{-x/2}\\) pre \\(x &gt; 0\\), inak \\(f_X(x)=0\\). Vypočítajte \\(P(1 \\leq X \\leq 2).\\)\n\\[\\begin{eqnarray*}\nP(1 \\leq X \\leq 2) &=& \\int_{1}^{2} f_X(x)dx = \\int_{1}^{2} \\frac{1}{2}e^{-x/2} dx \\\\\n&=& [-e^{-x/2}]_{1}^{2} = [-e^{-2/2}] - [-e^{-1/2}]\\\\\n&=& e^{-1/2} - e^{-1} \\approx 23.87\\%.\n\\end{eqnarray*}\\]\nSituácia je ilustrovaná nižšie:\n\n\n\n\n\n\n\n\n\n\n\nPríklad 6.2 Uvažujme náhodnú premennú \\(X\\), ktorá modeluje IQ náhodne vybraného človeka z danej populácie. Táto náhodná premenná má nasledovnú funkciu hustoty \\(f_X(x) = \\frac{1}{15\\sqrt{2 \\pi}} e^{-\\frac{1}{2}\\frac{(x-100)^2}{15^2}}\\). Vypočítajte pravdepodobnosť, že náhodne vybraný človek z tejto populácie bude mať IQ väčšie ako 130.\n\\[\\begin{eqnarray*}\nP(X &gt; 130) &=& 1-P(X \\leq 130) =  1 - \\int_{-\\infty}^{130} f_X(x)dx =  1 - \\int_{-\\infty}^{130} \\frac{1}{15\\sqrt{2 \\pi}} e^{-\\frac{1}{2}\\frac{(x-100)^2}{15^2}} dx \\\\\n&=& \\cdots \\approx  1 -  0.9772 = 2.28\\%.\n\\end{eqnarray*}\\]\nTento integrál nemá analytické (“pekné”) riešenie a treba ho zrátať numericky pomocou počítačového programu.\nNasledujúci obrázok túto situáciu ilustruje",
    "crumbs": [
      "<span class='chapter-number'>6</span>  <span class='chapter-title'>Spojitá náhodná premenná</span>"
    ]
  },
  {
    "objectID": "snp.html#charakteristiky-spojitých-náhodných-premenných",
    "href": "snp.html#charakteristiky-spojitých-náhodných-premenných",
    "title": "6  Spojitá náhodná premenná",
    "section": "6.2 Charakteristiky spojitých náhodných premenných",
    "text": "6.2 Charakteristiky spojitých náhodných premenných\nStredná hodnota spojite rozdelenej náhodnej premennej je\n\\[\\text{E}[X] = \\int_{-\\infty}^{\\infty} x f_X(x) dx,\\] ak \\(\\int_{-\\infty}^{\\infty} |x| f_X(x) dx &lt; \\infty.\\) Teda ide o hodnoty \\(x\\) váhované hustotou pravdepodobnosti \\(f_X(x).\\)\nNasledujúci obrázok ukazuje stredné hodnoty pre náhodné premenné s rôznymi funkciami hustoty:\n\n\n\n\n\n\n\n\n\nStredná hodnota má aj pre spojite rozdelenú náhodnú premennú interpretáciu ťažiska. Ak by sme si predstavili funkciu hustoty ako tenký kovový plát, tak stredná hodnota je miesto, v ktorom by sme museli tento plát podoprieť tak, aby bol v rovnováhe.\nPri počítaní stredných hodnôt ale aj pri počítaní pravdepodobností si budeme musieť spomenúť ako sa integruje. Existuje konečný počet trikov, ktoré sú postačujúce na vypočítanie veľkej väčšiny intergrálov, s ktorými sa stretnete v rámci pravdepodobnosti a štatistiky:\n\nnájdenie primitívnej funkcie\nintegrovanie per partes\nsubstitúcia\n\nIné techniky, ako napríklad využitie trigonimetrických identít alebo rozklad na čiastočné zlomky, sa pre naše potreby budú využívať len zriedka, až vôbec.\n\nPríklad 6.3 Majme náhodnú premennú \\(X\\), ktorá má nasledovnú funkciu hustoty \\(f_X(x) = \\frac{1}{2}e^{-x/2}\\) pre \\(x &gt; 0\\) inak \\(f_X(x)=0\\). Vypočítajte \\(\\text{E}[X].\\)\n\\[\\begin{eqnarray*}\n\\text{E}[X] &=&\\int_{-\\infty}^{\\infty} x f_X(x) dx = \\int_{0}^{\\infty} x \\frac{1}{2}e^{-x/2} dx \\\\\n&=& \\left[x . \\left(-e^{-\\frac{x}{2}} \\right)\\right]^{\\infty}_0  - \\int_{0}^{\\infty} 1 . \\left(-e^{-\\frac{x}{2}} \\right) dx\\\\\n&=& 0 - 0 - \\left[2 e^{-\\frac{x}{2}} \\right]^{\\infty}_{0} = 0 - \\left(-2\\right) = 2.\n\\end{eqnarray*}\\]\n\n\n\n\n\n\n\n\n\n\nStredná hodnota stransformovanej náhodnej premennej \\(g(X),\\) kde \\(g: \\mathbb{R} \\rightarrow \\mathbb{R}\\), je\n\\[\\text{E}[g(X)] = \\int_{-\\infty}^{\\infty} g(x) f_X(x) dx.\\] Poznamenajme, že aj pre spojitú náhodnú premennú platí \\(\\text{E}[aX + bY] = a\\text{E}[X]+ b\\text{E}[Y],\\) teda stredná hodnota je lineárny operátor.\nVariancia hodnota spojite rozdelenej náhodnej premennej je\n\\[\\text{Var}[X] = \\text{E}[(X-\\text{E}[X])^2] = \\int_{-\\infty}^{\\infty} (x - \\text{E}(X))^2 f_X(x) dx,\\] ak \\(\\int_{-\\infty}^{\\infty} |x^2| f_X(x) dx &lt; \\infty.\\) Aj pre spojite rozdelenú náhodnú premennú platí \\(\\text{Var}[X] = \\text{E}[X^2] - (\\text{E}[X])^2.\\)\n\nPríklad 6.4 Majme náhodnú premennú \\(X\\), ktorá má nasledovnú funkciu hustoty \\(f_X(x) = \\frac{1}{2}e^{-x/2}\\) pre \\(x &gt; 0\\), inak \\(f_X(x)=0\\). Vypočítajte \\(\\text{Var}[X].\\)\n\\[\\begin{eqnarray*}\n\\text{E}[X] &=& \\dots [\\text{ukázali sme vyššie}] \\dots = 2 \\\\\n\\text{E}[X^2] &=& \\dots [\\text{dva krát per partes}] \\dots = 8 \\\\\n\\text{Var}[X] &=& \\text{E}[X^2] - \\left(\\text{E}[X]\\right)^2 = 8 - 2^2 = 4\n\\end{eqnarray*}\\]\n\nMedián spojite rozdelenej náhodnej premennej \\(X\\) je taká hodnota \\(M\\), pre ktorú platí\n\\[P(X \\leq M)= P(X \\geq M) = 0.5.\\] Medián je taká hodnota, že napravo aj naľavo od nej je 50% pravdepodobnostnej masy. Ľudia sa často čudujú, keď v médiách zaznie informácia o priemernej mzde v hospodárstve. Zdá sa im priveľká. Mnoho ľudí totiž intuitívne stotožňuje priemer s mediánom, tieto hodnoty však môžu byť výrazne iné, najmä pri rozdeleniach, ktoré sú typické pre mzdy. Na nasledujúcom obrázku je taká naklonená funkcia hustoty (nech sú to mesačné mzdy v tisísoch eur). Kým medián (prerušovaná čiara) je \\(1\\), tak stredná hodnota (plná čiara) je približne \\(1.65\\). Takže priemerná mzda v tomto hospodárstve je 1650eur ale len polovica ľudí má plat aspoň 1000eur. Preto informácia v televíznych správach o priemernej mzde sa môže zdať mnohým ľuďom privysoká.\n\n\n\n\n\n\n\n\n\n\nPríklad 6.5 Majme náhodnú premennú \\(X\\), ktorá má nasledovnú funkciu hustoty \\(f_X(x) = \\frac{1}{2}e^{-x/2}\\) pre \\(x &gt; 0\\), inak \\(f_X(x)=0\\). Vypočítajte jej medián.\nVieme, že kumulatívna distribučná funkcia vyzerá nasledovne \\[\\begin{equation*}\nF_X(t)=\n\\begin{cases}\n0, & \\text{ak}\\ t &lt; 0, \\\\\n1-e^{-t/2}, & \\text{ak}\\ t \\geq 0.\n\\end{cases}\n\\end{equation*}\\]\nPreto medián je hodnota \\(M\\), ktoré rieši nasledovnú rovnicu\n\\[F_X(M) = 1-e^{-M/2} = 0.5,\\]\npreto \\(M = 2\\log(2).\\)\n\n\\[\\\\[0.7in]\\]\nExistujú rôzne špecifické typy spojite rozdelených náhodných premenných\n\nrovnomerné rozdelenie na intervale \\((a,b),\\)\nnormálne rozdelenie,\nexponenciálne rozdelenie,\nt-rozdelenie,\nchí-kvadrát rozdelenie,\n\na mnoho mnoho iných.",
    "crumbs": [
      "<span class='chapter-number'>6</span>  <span class='chapter-title'>Spojitá náhodná premenná</span>"
    ]
  },
  {
    "objectID": "snp.html#rovnomerné-rozdelenie",
    "href": "snp.html#rovnomerné-rozdelenie",
    "title": "6  Spojitá náhodná premenná",
    "section": "6.3 Rovnomerné rozdelenie",
    "text": "6.3 Rovnomerné rozdelenie\nHovoríme, že spojitá náhodná premenná \\(X\\) má rovnomerné rozdelenie na intervale \\([a,b]\\), ak má nasledovnú funkciu hustoty:\n\\[\\begin{equation*}\nf_X(x)=\n\\begin{cases}\n\\frac{1}{b-a}, & \\text{ak}\\ x \\in [a,b], \\\\\n0. & \\text{inak}\n\\end{cases}\n\\end{equation*}\\]\nTomu zodpovedá kumulatívna distribučná funkcia:\n\\[\\begin{equation*}\nF_X(t)=\n\\begin{cases}\n0, & \\text{ak}\\ t &lt; a, \\\\\n\\frac{t-a}{b-a}, & \\text{ak}\\ t \\in [a,b], \\\\\n1, & \\text{ak} \\ t &gt; b.\n\\end{cases}\n\\end{equation*}\\]\nTakúto náhodnú premennú označujeme ako \\(X \\sim \\text{Unif}[a,b],\\)\nToto rozdelenie je vhodné, keď vyberáme rovnomerne náhodne číslo z intervalu. Rovnomerne znamená, že pravdepodobnosť, že náhodná premenná nadobudne hodnotu v dvoch intervaloch rovnakej dĺžky, je rovnaká. Teda nijakým spôsobom neuprednostňujeme žiadne hodnoty pred inými.\n\n\n\n\n\n\n\n\n\nStredná hodnota a variancia pre takúto náhodnú premennú sú \\[\\begin{eqnarray*}\n\\text{E}[X] &=& \\int_{-\\infty}^{\\infty}x f_X(x) dx = \\int_{a}^{b}x \\frac{1}{b-a} dx\\\\\n&=& \\left[\\frac{x^2}{2(b-a)}\\right]_a^b = \\frac{b+a}{2},\\\\\n\\text{Var}[X] &=& \\cdots  = \\frac{1}{12}(b-a)^2.\n\\end{eqnarray*}\\]\nNasledujúci obrázok porovnáva rovnomerne rozdelené náhodné premenné pre rôzne intervaly.",
    "crumbs": [
      "<span class='chapter-number'>6</span>  <span class='chapter-title'>Spojitá náhodná premenná</span>"
    ]
  },
  {
    "objectID": "snp.html#normálne-rozdelenie",
    "href": "snp.html#normálne-rozdelenie",
    "title": "6  Spojitá náhodná premenná",
    "section": "6.4 Normálne rozdelenie",
    "text": "6.4 Normálne rozdelenie\nHovoríme, že spojitá náhodná premenná \\(X\\) má normálne rozdelenie s parametrami \\(\\mu\\) a \\(\\sigma^2\\), ak má nasledovnú funkciu hustoty:\n\\[\\begin{equation*}\nf_X(x)=\\frac{1}{\\sigma \\sqrt{2\\pi}}e^{-\\frac{1}{2}\\frac{(x-\\mu)^2}{\\sigma^2}}\n\\end{equation*}\\]\nTomu zodpovedá kumulatívna distribučná funkcia:\n\\[\\begin{equation*}\nF_X(t)= \\int_{-\\infty}^{t}\\frac{1}{\\sigma \\sqrt{2\\pi}}e^{-\\frac{1}{2}\\frac{(x-\\mu)^2}{\\sigma^2}}dx.\n\\end{equation*}\\]\nTakúto náhodnú premennú označujeme ako \\(X \\sim \\text{N}(\\mu,\\sigma^2).\\)\nKumulatívna distribučná funkcia normálneho rozdelnia nemá pekné analytické riešenie. Pre špeciálny prípad, keď \\(\\mu=0\\) a \\(\\sigma=1,\\) teda pre \\(\\text{N}(0,1)\\), rezervujeme pre funkciu hustoty aj pre kumulatívnu distribučnú funkciu špeciálne symboly:\n\\[\\phi(x) \\equiv \\frac{1}{\\sqrt{2\\pi}}e^{-\\frac{x^2}{2}},\\] \\[\\Phi(t) \\equiv \\int_{-\\infty}^{t}\\phi(x)dx = \\int_{-\\infty}^{t}\\frac{1}{ \\sqrt{2\\pi}}e^{-\\frac{x^2}{2}}dx = \\int_{-\\infty}^{t}\\frac{1}{1 \\sqrt{2\\pi}}e^{-\\frac{1}{2}\\frac{(x-0)^2}{1^2}}dx. \\] Rozdelenie \\(\\text{N}(0,1)\\) nazývame normované normálne rozdelenie alebo aj štandardizované normálne rozdelenie.\nNormálne (Gaussovské) rozdelenie je jedno z najdôležitejších pravdepodobnostných rozdelení v štatistike. Tvar jeho hustoty pravdepodobnosti je známy Gaussovský zvon. Jeho dôležitosť plynie najmä z toho, že je to limitné rozdelenie pre aritmetický priemer pre nezávislé a rovnako rozdelené pozorovania zo (skoro) hocijakej distribúcie. O tomto výsledku sa budeme rozprávať ešte veľa, nazýva sa Centrálna limitná veta, ale o tomto až neskôr. Prekvapivo rôzne veci v prírode alebo v spoločnosti sa správajú ako normálne rozdelenie, alebo aspoň podobne ako normálne rozdelenie.\n\nIQ v populácii,\nKrvný tlak v populácii,\nRôzne biologické merania - dĺžky, povrchy, objemy,\nChyby merania pri fyzikálnych experimentoch,\nVýsledky maturitných testov,\nNárast hodnoty akcií na burze cenných papierov,\nAk zahrievate tyč v jednom bode, tak teplota v nejakom čase bude vyzerať ako toto rozdelenie. Toto je riešenie diferenciálnej rovnice, ktorá sa nazýva rovnica vedenia tepla,\nčokoľvek sa správa ako difúzia, napríklad pohyb plynu v priestore - ako ďaleko môže antilopa zacítiť šelmu (viacrozmerné normálne rozdelenie).\n\n\n\n\n\n\n\n\n\n\nStredná hodnota a variancia pre takúto náhodnú premennú sú \\[\\begin{eqnarray*}\n\\text{E}[X] &=& \\cdots = \\mu,\\\\\n\\text{Var}[X] &=& \\cdots  = \\sigma^2.\n\\end{eqnarray*}\\]\nNasledujúci obrázok porovnáva Normálne rozdelené náhodné premenné pre rôzne parametre.\n\n\n\n\n\n\n\n\n\nNormálne rozdelenie má rôzne vlastnosti, vďaka ktorým sa s ním dobre pracuje, napríklad:\n\nAk je \\(X \\sim \\text{N}(\\mu,\\sigma^2)\\), potom platí, že \\(aX + b \\sim N(a\\mu + b, a^2 \\sigma^2).\\) Teda lineárna transformácia normálne rozdelenej náhodnej premennej je stále normálne rozdelená,\nAk \\(X_1 \\sim \\text{N}(\\mu_1,\\sigma_1^2)\\) a \\(X_2 \\sim \\text{N}(\\mu_2,\\sigma_2^2)\\) a sú nezávislé, potom je \\(aX_1+bX_2 \\sim \\text{N}(a\\mu_1 + b\\mu_2,a^2\\sigma_1^2 + b^2\\sigma_2^2).\\)",
    "crumbs": [
      "<span class='chapter-number'>6</span>  <span class='chapter-title'>Spojitá náhodná premenná</span>"
    ]
  },
  {
    "objectID": "snp.html#exponenciálne-rozdelenie",
    "href": "snp.html#exponenciálne-rozdelenie",
    "title": "6  Spojitá náhodná premenná",
    "section": "6.5 Exponenciálne rozdelenie",
    "text": "6.5 Exponenciálne rozdelenie\nHovoríme, že spojitá náhodná premenná \\(X\\) má exponenciálne rozdelenie s parametrom \\(\\lambda\\), ak má nasledovnú funkciu hustoty:\n\\[\\begin{equation*}\nf_X(x)=\n\\begin{cases}\n\\lambda e^{-\\lambda x}, & \\text{ak}\\ x &gt; 0, \\\\\n0. & \\text{inak}\n\\end{cases}\n\\end{equation*}\\]\nTomu zodpovedá nasledovná kumulatívna distribučná funkcia:\n\\[\\begin{equation*}\nF_X(t)=\n\\begin{cases}\n0, & \\text{ak}\\ t &lt; 0, \\\\\n1-e^{-\\lambda t}, & \\text{ak}\\ t \\geq 0,\n\\end{cases}\n\\end{equation*}\\]\nTakúto náhodnú premennú označujeme ako \\(X \\sim \\text{Exp}(\\lambda),\\) a má jeden parameter, \\(\\lambda\\).\nToto rozdelenie modeluje napríklad\n\nčas dokým nenastane nejaká situácia/udalosť (príde zákazník, zaplava, zemetrasenie),\nčas rozpadu rádioaktívnych častíc,\ndoba obslúženia zákazníka,\nčas medzi udalosťami, ktorých počet je modelovaný Poissonovým rozdelením.\n\n\n\n\n\n\n\n\n\n\nStredná hodnota a variancia pre takúto náhodnú premennú sú \\[\\begin{eqnarray*}\n\\text{E}[X] &=&\\int_{-\\infty}^{\\infty} x f_X(x) dx = \\int_{0}^{\\infty} x \\lambda e^{-\\lambda x} dx \\\\\n&=& \\left[x . \\left(-e^{-\\lambda x} \\right)\\right]^{\\infty}_0  - \\int_{0}^{\\infty} 1 . \\left(-e^{-\\lambda x} \\right) dx\\\\\n&=& 0 - 0 - \\left[\\frac{1}{\\lambda} e^{-\\lambda x} \\right]^{\\infty}_{0} = 0 - \\left(-\\frac{1}{\\lambda}\\right) = \\frac{1}{\\lambda},\\\\\n\\text{Var}[X] &=& \\cdots  = \\frac{1}{\\lambda^2}.\n\\end{eqnarray*}\\]\nTu je porovnanie exponenciálne rozdelených náhodných premenných pre rôzne parametre \\(\\lambda = 3\\) (modrou farbou) a \\(\\lambda = 6\\) (červenou farbou).\n\n\n\n\n\n\n\n\n\nExponenciálne rozdelenie má jednu dôležitú vlastnosť a to, že si nepamätá. Majme žiarovku, ktorej životnosť (označená ako \\(W\\)) je modelovaná exponenciálnym rozdelením s parametrom \\(\\lambda\\). Napríklad ak priemerná životnosť je 1000 hodín, tak \\(\\lambda = 1/1000.\\) Vieme, že žiarovka už funguje 500 hodín (nech je toto \\(a\\)). Aké je pravdepodobnostné rozdelenie jej ďalšej životnosti?\n\\[\\begin{eqnarray*}\nP(W &gt; t + a | W &gt; a) &=& \\frac{P(W &gt; t + a  \\cap W &gt; a)}{P(W &gt; a)} = \\frac{P(W &gt; t + a)}{P(W &gt; a)} \\\\\n&=& \\frac{e^{-\\lambda (t+a)}}{ e^{-\\lambda a}} \\\\\n&=& e^{-\\lambda t} = P(W &gt; t).\n\\end{eqnarray*}\\]\nPoužívaná žiarovka je rovnako dobrá ako nová (!). A je úplne jedno, ako dlho už funguje. Exponenciálne rozdelenie preto dobre modeluje čas medzi udalosťami, ktoré nastanú zrazu , alebo životnosť objektov, ktoré nestarnú. Dá sa dokonca ukázať, že toto je jediné rozdelenie, ktoré má takúto vlastnosť. Pre modelovanie životnosti vecí, ktorých šanca zlyhania v čase rastie alebo klesá, sa používa nejaké bohatšie rozdelenie, napríklad Weibullovo.",
    "crumbs": [
      "<span class='chapter-number'>6</span>  <span class='chapter-title'>Spojitá náhodná premenná</span>"
    ]
  },
  {
    "objectID": "snp.html#chí-kvadrát-rozdelenie",
    "href": "snp.html#chí-kvadrát-rozdelenie",
    "title": "6  Spojitá náhodná premenná",
    "section": "6.6 Chí-kvadrát rozdelenie",
    "text": "6.6 Chí-kvadrát rozdelenie\nHovoríme, že spojitá náhodná premenná \\(X\\) má chí-kvadrát rozdelenie s \\(k\\) stupňami voľnosti, ak má nasledovnú funkciu hustoty:\n\\[f_X(x) = \\frac{1}{2^{k/2}\\Gamma(k/2)}x^{k/2-1}e^{-x/2}.\\] Distribučná funkcia, podobne ako pre normálne rozdelenie, nemá peknú analytickú formulu. Pri práci s ňou sa spoliehame na softvér.\nTakúto náhodnú premennú označujeme ako \\(X \\sim \\chi^2_n\\) a toto rozdelenie popisuje pravdepodobnostné správanie\n\\[X_1^2 + X_2^2 + \\dots + X_k^2\\] kde \\(X_i \\sim \\text{N}(0,1)\\) a zároveň sú \\(\\{X_i\\}_{i=1}^{k}\\) nezávislé náhodné premenné.\nRozdelenie \\(\\chi^2_k\\) je užitočné pri štatistickom testovaní hypotéz. Konkrétne odhad variancie bude viesť na štatistiku, ktorá bude po vhodnej transformácii rozdelená ako \\(\\chi^2_k.\\)\nStredná hodnota a variancia pre takúto náhodnú premennú sú \\[\\begin{eqnarray*}\n\\text{E}[X] &=& \\text{E}[X_1^2] + \\text{E}[X_2^2] + \\dots + \\text{E}[X_k^2] = 1 + 1 + \\cdots + 1 =  k,\\\\\n\\text{Var}[X] &=& \\cdots  = 2k.\n\\end{eqnarray*}\\]\n\n\n\n\n\n\n\n\n\nTu je porovnanie \\(\\chi^2\\) rozdelení náhodných premenných pre rôzne parametre \\(k=3,6\\):",
    "crumbs": [
      "<span class='chapter-number'>6</span>  <span class='chapter-title'>Spojitá náhodná premenná</span>"
    ]
  },
  {
    "objectID": "snp.html#studentovo-rozdelenie-t-rozdelenie",
    "href": "snp.html#studentovo-rozdelenie-t-rozdelenie",
    "title": "6  Spojitá náhodná premenná",
    "section": "6.7 Studentovo rozdelenie (t-rozdelenie)",
    "text": "6.7 Studentovo rozdelenie (t-rozdelenie)\nHovoríme, že spojitá náhodná premenná \\(X\\) má Studentovo rozdelenie s \\(k\\) stupňami voľnosti, ak má nasledovnú funkciu hustoty:\n\\[f_X(x) = \\frac{\\Gamma\\left(\\frac{k+1}{2} \\right)}{\\sqrt{k \\pi} \\ \\Gamma\\left(\\frac{k}{2} \\right)} \\left(1 + \\frac{x^2}{k} \\right)^{\\frac{k+1}{2}}.\\] Predpis kumulatívnej distribučnej funkcie je tiež komplikovaný a nie je užitočné si ho pamätať.\nTakúto náhodnú premennú označujeme ako \\(X \\sim T_k.\\)\nStudentove t-rozdelenie bude užitočné pri testovaní štatistických hypotéz, napríklad keď chceme porovnať, či majú dva súbory pozorovaní z nejakých náhodných premenných rovnakú strednú hodnotu. Uvažujme \\(Z \\sim N(0,1)\\) a \\(V \\sim \\chi^2_k\\), ktoré sú nezávislé. Potom \\(T\\)\n\\[T = \\frac{Z}{\\sqrt{\\frac{V}{k}}}\\] má Studentovo t-rozdelenie s \\(k\\) stupňami voľnosti.\n\n\n\n\n\n\n\n\n\nStredná hodnota (pre \\(k&gt;1\\)) a variancia (pre \\(k&gt;2\\)) pre takúto náhodnú premennú sú \\[\\begin{eqnarray*}\n\\text{E}[X] &=& 0,\\\\\n\\text{Var}[X] &=&  \\cdots  = \\frac{k}{k-2}.\n\\end{eqnarray*}\\]\nNasledujúci obrázok porovnáva t-rozdelené náhodné premenné pre rôzne parametre \\(k=1,2,6,12\\) a limitné rozdelenie pre \\(k \\rightarrow \\infty\\), teda \\(\\text{N}(0,1)\\).\n\n\n\n\n\n\n\n\n\nRozdelenie \\(t_1\\) má špeciálne meno. Nazýva sa Cauchyho rozdelenie a je zaujímavé tým, že \\(\\text{E}[X]\\) neexistuje, lebo nie je splnená podmienka \\(\\int_{-\\infty}^{\\infty}|x|f_X(x)dx &lt; \\infty\\). O takomto rozdelení hovoríme, že má ťažké chvosty, lebo pravdepodobnosť veľkej alebo malej hodnoty x síce ide k nule, ale príliš pomaly na to, aby bol integrál hodnôt váhovaných pravdepodobnosťami konečný.",
    "crumbs": [
      "<span class='chapter-number'>6</span>  <span class='chapter-title'>Spojitá náhodná premenná</span>"
    ]
  },
  {
    "objectID": "snp.html#cvičenia",
    "href": "snp.html#cvičenia",
    "title": "6  Spojitá náhodná premenná",
    "section": "6.8 Cvičenia",
    "text": "6.8 Cvičenia\n\nCvičenie 6.1 Majme náhodnú premennú s nasledovnou kumulatívnou distribučnou funkciou:\n\\[\\begin{equation*}\nF_X(x)=\n\\begin{cases}\n0, & \\text{ak}\\ x \\leq 0, \\\\\n\\frac{x^2}{9}, & \\text{ak}\\ x \\in (0,3], \\\\\n1, & \\text{ak} \\ x &gt; 3.\n\\end{cases}\n\\end{equation*}\\]\nNájdite a načrtnite jej funkciu hustoty pravdepodobnosti.\nVypočítajte jej strednú hodnotu a medián.\n\n\nCvičenie 6.2 Majme náhodnú premennú s nasledovnou kumulatívnou distribučnou funkciou:\n\\[\\begin{equation*}\nF_X(x)=\n\\begin{cases}\n0, & \\text{ak}\\ x \\leq 0, \\\\\n\\sin(2x), & \\text{ak}\\ x \\in \\left(0,\\frac{\\pi}{4}\\right), \\\\\n1, & \\text{ak} \\ x &gt; \\frac{\\pi}{4}.\n\\end{cases}\n\\end{equation*}\\]\nNájdite a načrtnite jej funkciu hustoty pravdepodobnosti.\nVypočítajte jej strednú hodnotu a medián.\n\n\nCvičenie 6.3 Majme náhodnú premennú s nasledovnou funkciu hustoty pravdepodobnosti:\n\\[\\begin{equation*}\nf_X(x)=\n\\begin{cases}\n2x, & \\text{ak}\\ x  \\in [0,1], \\\\\n0, & \\text{inak}.\n\\end{cases}\n\\end{equation*}\\]\nSkontrolujte, že táto \\(f_X\\) je korektná funkcia hustoty.\nNájdite a načrtnite jej kumulatívnu distribučnú funkciu.\n\n\nCvičenie 6.4 Majme náhodnú premennú s nasledovnou funkciu hustoty pravdepodobnosti:\n\\[\\begin{equation*}\nf_X(x)=\n\\begin{cases}\n\\frac{1}{3}, & \\text{ak}\\ x  \\in [0,1], \\\\\n\\frac{2}{3}, & \\text{ak}\\ x  \\in (1,2], \\\\\n0, & \\text{inak}.\n\\end{cases}\n\\end{equation*}\\]\nSkontrolujte, že táto \\(f_X\\) je korektná funkcia hustoty.\nNájdite a načrtnite jej kumulatívnu distribučnú funkciu.\nVypočítajte jej strednú hodnotu, varianciu a medián.\n\n\nCvičenie 6.5 Majme náhodnú premennú s nasledovnou funkciu hustoty pravdepodobnosti:\n\\[\\begin{equation*}\nf_X(x)=\n\\begin{cases}\n0, & \\text{ak}\\ x  \\leq 0, \\\\\na \\sin x, & \\text{ak}\\ x  \\in (0,\\pi], \\\\\n0, & \\text{ak}\\ x&gt;\\pi.\n\\end{cases}\n\\end{equation*}\\]\nVypočítajte \\(a\\) tak, aby \\(f_X\\) bola korektná funkcia hustoty.\nNájdite a načrtnite jej kumulatívnu distribučnú funkciu.\nVypočítajte jej strednú hodnotu, varianciu a \\(P(X \\geq \\pi/4)\\)\n\n\nCvičenie 6.6 Majme náhodnú premennú s nasledovnou funkciu hustoty pravdepodobnosti:\n\\[f_X(x) = \\frac{4c}{e^x + e^{-x}}\\]\nVypočítajte \\(c\\) tak, aby \\(f_X\\) bola korektná funkcia hustoty.\nNájdite a načrtnite jej kumulatívnu distribučnú funkciu.\nVypočítajte jej strednú hodnotu, varianciu, medián a \\(P(X \\geq 1).\\)\n\n\nCvičenie 6.7 Majme náhodnú premennú s nasledovnou funkciu hustoty pravdepodobnosti:\n\\[\\begin{equation*}\nf_X(x)=\n\\begin{cases}\nx - \\frac{x^3}{4}, & \\text{ak}\\ x \\in (0,2), \\\\\n0, & \\text{inak}.\n\\end{cases}\n\\end{equation*}\\]\nNájdite a načrtnite jej kumulatívnu distribučnú funkciu.\nVypočítajte jej strednú hodnotu, varianciu, medián a \\(P(|X-1| \\leq 0.5)\\)\n\n\nCvičenie 6.8 Nech \\(X \\sim \\text{Unif}[4,6]\\)\nNájdite kumulatívnu distribučnú funkciu náhodnej premennej \\(X\\).\nNájdite kumulatívnu distribučnú funkciu náhodnej premennej \\(X^2\\).\n\n\nCvičenie 6.9 Využitím linearity strednej hodnoty ukážte, že platí\n\\[\\text{Var}[aX+b] = a^2 \\text{Var}[X].\\]\n\n\nCvičenie 6.10 Majme náhodnú premennú s nasledovnou funkciu hustoty pravdepodobnosti:\n\\[\\begin{equation*}\nf_X(x)=\n\\begin{cases}\nc.e^{-x}, & \\text{ak}\\ x  &gt; 0, \\\\\n0, & \\text{inak}.\n\\end{cases}\n\\end{equation*}\\]\nUrčite konštantu \\(c\\).\n\n\nCvičenie 6.11 Ukážte, že neexistuje žiadna náhodná premenná, pre ktorú platí \\(\\text{E}[X] = 4\\) a súčasne \\(\\text{E}[X^2]=15.\\)\n\n\nCvičenie 6.12 Nech \\(X \\sim \\text{N}(0,1)\\) a \\(Y \\sim \\text{N}(1,1)\\)\nUkážte, že \\(P(X&lt;3) &gt; P(Y&lt;3).\\)\n\n\nCvičenie 6.13 Ukážte, že nasledujúce funkcie hustoty sú korektné\n\n(Weibullovo rozdelenie)\n\n\\[\\begin{equation*}\nf_X(x)=\n\\begin{cases}\n\\alpha x^{\\alpha-1}e^{-x^{\\alpha}}, & \\text{ak}\\ x  &gt;0, \\\\\n0, & \\text{inak}\n\\end{cases}\n\\end{equation*}\\] pre \\(\\alpha &gt; 0,\\)\n\n(Pareto rozdelenie)\n\n\\[\\begin{equation*}\nf_X(x)=\n\\begin{cases}\n\\alpha(1+x)^{-\\alpha-1}, & \\text{ak}\\ x  &gt;0, \\\\\n0, & \\text{inak}\n\\end{cases}\n\\end{equation*}\\] pre \\(\\alpha &gt; 0,\\)\n\n(Cauchyho rozdelenie)\n\n\\[f_X(x) = \\frac{1}{\\pi} \\frac{1}{1+x^2},\\] (pomôcka, pozrite sa do tabuliek derivácie pre \\(\\text{arctan}\\).)\n\n(Laplaceho rozdelenie)\n\n\\[f_X(x) =e^{-|x|}/2,\\]\n\n(Extreme value rozdelenie)\n\n\\[f_X(x) =e^{-x}\\text{exp}\\{-e^{-x}\\}.\\]\n\n\nCvičenie 6.14 Majme náhodnú premennú s takouto funkciou hustoty\n\\[\\begin{equation*}\nf_X(x)=\n\\begin{cases}\nc x^2, & \\text{ak}\\ |x| &lt; 1, \\\\\n0, & \\text{inak}.\n\\end{cases}\n\\end{equation*}\\]\n\nNájdite konštantu \\(c\\).\nVypočítajte \\(\\text{E}[X]\\) a \\(\\text{Var}[X].\\)\nVypočítajte \\(P\\left(X \\geq \\frac{1}{2}\\right)\\)\n\n\n\nCvičenie 6.15 Majme náhodnú premennú s takouto funkciou hustoty\n\\[ f_X(x)=\\frac{1}{2} e^{-|x|}.\\] Vypočítajte kumulatívnu distribučnú funkciu pre \\(Y = X^2.\\)\n\n\nCvičenie 6.16 Majme náhodnú premennú s takouto funkciou hustoty\n\\[\\begin{equation*}\nf_X(x)=\n\\begin{cases}\n4 x^3, & \\text{ak}\\ 0 &lt; x &lt; 1, \\\\\n0, & \\text{inak}.\n\\end{cases}\n\\end{equation*}\\]\n\nVypočítajte \\(P\\left(X \\geq \\frac{2}{3}| X &gt; \\frac{1}{3}\\right).\\)\n\n\n\nCvičenie 6.17 Majme náhodnú premennú s takouto funkciou hustoty\n\\[\\begin{equation*}\nf_X(x)=\n\\begin{cases}\nx^2 \\left( 2x + \\frac{3}{2}\\right), & \\text{ak}\\ 0 &lt; x \\leq 1, \\\\\n0, & \\text{inak}.\n\\end{cases}\n\\end{equation*}\\]\n\nVypočítajte \\(\\text{Var}[Y]\\) pre \\(Y = \\frac{2}{X} + 3.\\)\n\n\n\nCvičenie 6.18 Majme kladnú spojitú náhodnú premennú. Ukážte, že platí\n\\[\\text{E}[X] = \\int_{0}^{\\infty}P(X \\geq x) dx.\\]\n\n\nCvičenie 6.19 Nech \\(f_{X_1}\\) a \\(f_{X_2}\\) sú hustoty pravdepodobnosti náhodných premenných \\(X_1\\) a \\(X_2.\\) Rozhodnite, či môže platiť \\(f_{X_1}(x) &gt; f_{X_2}(x)\\) pre všetky \\(x \\in \\mathbb{R}.\\)\n\n\nCvičenie 6.20 Životnosť súčiastky je exponenciálne rozdelená so strednou hodnotou 1 rok. Aká je pravdepodobnosť, že ak funguje už 2 roky, že bude fungovať dalšie 3 roky?\n\n\nCvičenie 6.21 Na náš web príde človek približne každých 10min. Aká je šanca, ze počas polhodinového výpadku nikto nechcel navštíviť náš web? (Použite exponenciálne rozdelenie.)",
    "crumbs": [
      "<span class='chapter-number'>6</span>  <span class='chapter-title'>Spojitá náhodná premenná</span>"
    ]
  },
  {
    "objectID": "cov.html",
    "href": "cov.html",
    "title": "7  Súvis medzi náhodnými premennými",
    "section": "",
    "text": "7.1 Nezávislé náhodné premenné\nPotrebujeme matematický aparát na to, aby sme vedeli pracovať s viacerými náhodnými premennými naraz. Potrebujeme vedieť, ako rôzne náhodné premenné spolu súvisia. Začneme s dvomi náhodnými premennými \\(X\\) a \\(Y\\). Dve náhodné premenné dokopy tvoria dvojrozmerný náhodný vektor \\((X,Y)^T\\). Skúmať súvis medzi náhodnými premennými sa preto nedá bez toho, že by sme vedeli ako udalosti nastávajú spolu.\nZdružená kumulatívna distribučná funkcia \\(F_{XY}: \\mathbb{R}^2 \\rightarrow [0,1]\\) náhodného vektora \\((X,Y)^T\\) je definovaná nasledovne:\n\\[F_{XY}(s,t) = P(X \\leq s \\cap Y \\leq t) = P(X \\leq s, Y \\leq t).\\] Ide len o dvojrozmerný ekvivalent toho, čo sme už videli predtým.\nDiskrétne náhodné premenné\nAk sú elementy náhodného vektora diskrétne rozdelené náhodné premenné, potom alternatívne môžeme na popis náhodnosti použiť združenú pravdepodobnostnú funkciu\n\\[p_{XY}(x,y) = P(X=x \\cap Y=y) = P(X=x, Y=y).\\]\nAby táto bola korektná, tak musí platiť\nSpojité náhodné premenné\nAk sú elementy náhodného vektora spojite rozdelené, tak potrebujeme združenú funkciu hustoty \\(f_{XY}(x,y): \\mathbb{R}^2 \\rightarrow \\mathbb{R}^{+},\\) ktorá spĺňa nasledovnú vlastnosť\n\\[P\\left(X \\in [a,b] \\cap Y \\in [c,d] \\right)  = P\\left(X \\in [a,b], Y \\in [c,d] \\right) = \\int_{a}^{b} \\int_{c}^{d} f_{XY}(x,y) dy dx.\\]\nFunkcia hustoty musí spĺňať nasledovné vlastnosti\nVzťah medzi \\(f_{XY}\\) a \\(F_{XY}\\) je nasledovný:\n\\[F_{XY}(s,t) = \\int_{-\\infty}^{s} \\int_{-\\infty}^{t} f_{XY}(x,y) dy dx\\] a\n\\[ f_{XY}(x,y) = \\frac{\\partial^2}{\\partial x \\partial y }F_{XY}(x,y).\\]\nTu je vizualizovanú jeden konkrétny príklad pre \\(f_{XY}\\) a \\(F_{XY}\\)\nTu je vizualizovaná \\(p_{XY}\\) a \\(F_{XY}\\) pre diskrétne rozdelený náhodný vektor \\((X,Y)\\), kde \\(X\\) a \\(Y\\) sú čísla, ktoré padnú na dvoch nezávislých kockách.\nHovoríme, že dve náhodné premenné \\(X\\) a \\(Y\\) sú nezávislé ak\n\\[\\forall x \\in \\mathcal{S}_X, y \\in \\mathcal{S}_Y:  p_{XY}(x,y) = p_{X}(x) \\cdot p_Y(y),\\] ak sú diskrétne rozdelené a\n\\[\\forall x \\in \\mathbb{R}, y \\in \\mathbb{R}:  f_{XY}(x,y) = f_{X}(x) \\cdot f_Y(y),\\] ak sú spojite rozdelené. Informácia o pravdepodobnostných správaniach \\(X\\) a \\(Y\\) je preto dostatočná na to, aby sme vedeli, ako sa budú správať spolu.\nAlternatívna definícia nezávislosti je\n\\[\\forall B_1, B_2 \\subseteq \\mathbb{R}: P(X \\in B_1, Y \\in B_2) = P(X \\in B_1) \\cdot P(Y \\in B_2).\\]1\nalebo, taktiež ekvivalentne\n\\[\\forall s,t \\in \\mathbb{R}: F_{XY}(s,t) = F_{X}(s) \\cdot F_{Y}(t).\\] Poľahky si všimneme, že voľbou \\(B_1 = (-\\infty,s]\\) a \\(B_2 = (-\\infty,t]\\) dostávame vzťah s predošlou definíciou.\nPre nezávislé náhodné premenné platí, že ak \\(X\\) a \\(Y\\) sú nezávislé potom sú aj \\(h_1(X)\\) a \\(h_2(Y)\\) sú nezávislé náhodné premenné, kde \\(h_1\\) a \\(h_2\\) sú nejaké transformácie.2 Napríklad, \\(X^2\\) a \\(Y\\), kde \\(h_1(x)=x^2\\) a \\(h_2(y)=y\\).",
    "crumbs": [
      "<span class='chapter-number'>7</span>  <span class='chapter-title'>Súvis medzi náhodnými premennými</span>"
    ]
  },
  {
    "objectID": "cov.html#nezávislé-náhodné-premenné",
    "href": "cov.html#nezávislé-náhodné-premenné",
    "title": "7  Súvis medzi náhodnými premennými",
    "section": "",
    "text": "Príklad 7.1 Majme nasledovnú združenú hustotu pravdepodobnosti pre náhodný vektor \\((X,Y).\\)\n\\[\\begin{equation*}\nf_{XY}(x,y)=\n\\begin{cases}\n\\frac{1}{4}, & \\text{ak}\\ x,y \\in [0,2], \\\\\n0, & \\text{inak}\n\\end{cases}\n\\end{equation*}\\]\nSú \\(X\\) a \\(Y\\) nezávislé náhodné premenné?",
    "crumbs": [
      "<span class='chapter-number'>7</span>  <span class='chapter-title'>Súvis medzi náhodnými premennými</span>"
    ]
  },
  {
    "objectID": "cov.html#miera-závislosti",
    "href": "cov.html#miera-závislosti",
    "title": "7  Súvis medzi náhodnými premennými",
    "section": "7.2 Miera závislosti",
    "text": "7.2 Miera závislosti\nZatiaľčo \\(p_{XY}, f_{XY}, F_{XY}\\) popisujú súvis náhodných premenných úplne, niekedy máme potrebu charakterizovať súvis jediným číslom. Podobne ako sme pomocou strednej hodnoty vyjadrovali centrum distribúcie a pomocou variancie to, ako veľmi sa náhodná premenná menila.\nKovarianciou dvoch náhodných premenných nazývame\n\\[\\text{Cov}[X,Y] \\equiv \\text{E}[(X-\\text{E}[X])(Y-\\text{E}[Y])].\\]\nPre kovarianciu platí \\(\\text{Cov}[X,Y] = \\text{E}[XY] - \\text{E}[X]\\text{E}[Y]\\) a \\(\\text{Cov}[X,X] = \\text{Var}[X].\\)\nPre nezávislé náhodné premenné platí \\(\\text{E}[XY] =\\text{E}[X]\\text{E}[Y]\\) a preto \\(\\text{Cov}[X,Y]=0\\).\nPre varianciu súčtu dvoch náhodných premenných platí: \\[\\text{Var}[X+Y] = \\text{Var}[X] + \\text{Var}[Y] + 2\\text{Cov}[X,Y].\\] Vysvetlenie je tu a je založené na linearite strednej hodnoty: \\[\n\\begin{split}\n\\text{Var}[X+Y] &= \\text{E}\\left[ ((X+Y)-\\text{E}[X+Y])^2 \\right] \\\\\n&= \\text{E}\\left[ ([X-\\text{E}[X]) + (Y-\\text{E}[Y]])^2 \\right] \\\\\n&= \\text{E}\\left[ (X-\\text{E}[X])^2 + (Y-\\text{E}[Y])^2 + 2 \\, (X-\\text{E}[X]) (Y-\\text{E}[Y]) \\right] \\\\\n&= \\text{E}\\left[ (X-\\text{E}[X])^2 \\right] + \\text{E}\\left[ (Y-\\text{E}[Y])^2 \\right] + \\text{E}\\left[ 2 \\, (X-\\text{E}[X]) (Y-\\text{E}[Y]) \\right] \\\\\n&= \\text{Var}[X] + \\text{Var}[Y] + 2 \\, \\text{Cov}[X,Y] \\; . \\\\\n\\end{split}\n\\]\nTakže pre nezávislé náhodné premenné platí \\[\\text{Var}[X+Y] = \\text{Var}[X] + \\text{Var}[Y] + 2\\underbrace{\\text{Cov}[X,Y]}_{=0} = \\text{Var}[X] + \\text{Var}[Y].\\]\nKoreláciou dvoch náhodných premenných nazývame\n\\[\\text{Corr}[X,Y] \\equiv \\frac{\\text{Cov}[X,Y]}{\\text{sd}[X] \\cdot \\text{sd}[Y] } =  \\frac{ \\text{E}[(X-\\text{E}[X])(Y-\\text{E}[Y])]}{\\sqrt{\\text{E}[(X-\\text{E}[X])^2]}\\cdot\\sqrt{\\text{E}[(Y-\\text{E}[Y])^2]}}.\\]\nPre koreláciu platí:\n\n\\(-1 \\leq \\text{Corr}[X,Y] \\leq 1\\), je bezrozmerná, t.j. nemá žiadne jednotky,\n\\(\\text{Corr}[X,Y] = \\text{Corr}[Y,X]\\) takže korelácia je symetrická,\n\\(\\text{Corr}[X,Y] = \\pm 1 \\implies \\exists a,b \\in \\mathbf{R}: Y = aX+b\\), nadobúda hodnoty \\(\\pm 1\\) práve vtedy, keď je jedna náhodná premenná lineárnou funkciou druhej,\n\n\\(X\\) a \\(Y\\) sú nezávislé \\(\\implies \\text{E}[XY] = \\text{E}[X]\\text{E}[Y] \\implies \\text{Cov}[X,Y]=0 \\implies \\text{Corr}[X,Y]=0\\)\n\nSkutočnosť, že súvis dvoch náhodných premenných vyjadríme jediným číslom, so sebou nesie aj náklady. Kompaktnejší popis musí nutne nejakú informáciu vynechať, čo môže, ale nemusí byť problematické. Nasledujúci obrázok demonštruje realizácie 12 rôznych dvojích náhodných premenných \\((X,Y)\\), ktoré majú rovnaké \\(\\text{E}[X],\\text{E}[Y],\\text{Var}[X],\\text{Var}[Y],\\text{Corr}[X,Y].\\) (Zdroj: https://cran.r-project.org/web/packages/datasauRus/vignettes/Datasaurus.html). V týchto prípadoch sú závislosti medzi týmito premennými veľmi veľmi rôzne. Pozerať sa len na sumárne charakteristiky je preto zavádzajúce.\n\n\n\n\n\n\n\n\n\nKorelácia je miera lineárnej závislosti. Z toho, že \\(\\text{Corr}[X,Y]=0\\), nevyplýva, že \\(X\\) a \\(Y\\) sú nezávislé. A to jednoducho preto, že medzi nimi môže byť aj iná ako lineárna závislosť, ako demonštruje nasledovný príklad.\n\nPríklad 7.2 Majme \\(X \\sim \\text{Unif}[-1,1]\\) a \\(Y = X^2.\\) Tomuto zodpovedajú nasledovné funkcie hustoty\n\\[\\begin{equation*}\nf_X(x)=\n\\begin{cases}\n\\frac{1}{2}, & \\text{ak}\\ x \\in [-1,1], \\\\\n0, & \\text{inak}\n\\end{cases}\n\\end{equation*}\\]\na\n\\[\\begin{equation*}\nf_Y(y)=\n\\begin{cases}\n\\frac{1}{2\\sqrt{y}}, & \\text{ak}\\ y \\in [0,1], \\\\\n0, & \\text{inak}.\n\\end{cases}\n\\end{equation*}\\]\nZdružená hustota \\(f_{XY}\\) je \\(0\\) všade tam, kde \\(Y&gt;X\\), ale \\(f_X \\times f_Y\\) tam nie je nutne \\(0\\), preto \\(X\\) a \\(Y\\) nie sú nezávislé. Zároveň však platí (ukážte prečo) \\(\\text{E}[X] = 0,\\text{E}[Y] = \\frac{1}{3}\\) a \\(\\text{Cov[X,Y]} = \\text{E}[(X-\\text{E}[X])(Y-\\text{E}[Y])] = \\text{E}\\left[\\left(X-0\\right)\\left(X^2-\\frac{1}{3}\\right)\\right] = 0.\\)\nTeda \\(X\\) a \\(Y\\) sú závislé (však \\(Y\\) je priamo funkciou \\(X\\)!), ale nekorelované (teda lineárne nezávislé).\n\n\nPríklad 7.3 Nech \\(X \\sim N(0,1)\\) a nech\n\\[\\begin{equation*}\nY=\n\\begin{cases}\nX, & \\text{ak}\\ |X| \\leq c, \\\\\n-X, & \\text{inak},\n\\end{cases}\n\\end{equation*}\\]\nPre hodnotu \\(c\\) veľmi malú je \\(\\text{Corr}[X,Y] \\approx -1\\), naopak, pre \\(c\\) veľmi veľké je to \\(\\text{Corr}[X,Y] \\approx 1.\\) Nakoľko sa táto korelácia spojite mení s \\(c\\), podľa Vety o strednej hodnote musí existovať hodnota \\(c\\) taká, že \\(\\text{Corr}[X,Y]=0.\\) Na druhej strane, \\(X\\) a \\(Y\\) nemôžu byť nezávislé, nakoľko \\(Y\\) je deterministickou funkciou \\(X.\\)\n\nTakto vyzerá realizácia 100 náhodných vektorov \\((X,Y)\\) s rôznymi koreláciami.\n\n\n\n\n\n\n\n\n\n\n\n\n\n\n\n\nKorelácia hovorí o asociácii, ale pozor, nie o kauzalite. Skutočnosť, že hodnoty \\(X\\) a \\(Y\\) nejakým spôsobom nastávajú naraz neznamená, že \\(X\\) spôsobuje \\(Y\\) alebo naopak. Napríklad predaje zmrzliny (\\(X\\)) sú korelované s napadnutiami žralakom (\\(Y\\)). Neznamená to ale, že tieto premenné spolu kauzálne súvisia. Ľudia skrátka jedia zmrzlinu ako aj surfujú viacej vtedy, keď je teplo.\nTeraz nejaký príklad na počítanie:\n\nPríklad 7.4 Majme \\(X,Y\\) pre ktoré je \\(p_{XY}\\) vyjadrená nasledovnou tabuľkou.\n\n\n\n\n\n\n\n\n\n\n\n\n\nPravdedpodobnostná funkcia\n\n\n\n\nY=1\nY=2\nY=3\nY=4\n\n\n\n\nX=1\n0.1\n0\n0.1\n0\n\n\nX=2\n0.3\n0\n0.1\n0.2\n\n\nX=3\n0\n0.2\n0\n0\n\n\n\n\n\n\n\nVypočítajte \\(\\text{Corr}[X,Y].\\)\n\\[\\begin{eqnarray*}\n\\text{E}[X] &=& 1 \\cdot (0.1+0+ 0.1+0) + 2 \\cdot (0.3+0+0.1+0.2)+ \\\\\n&&  3 \\cdot (0 + 0.2 + 0 + 0) = 2, \\\\\n\\text{E}[X^2] &=& 1^2 \\cdot (0.1+0+ 0.1+0) + 2^2 \\cdot (0.3+0+0.1+0.2)+ \\\\\n&&  3^2 \\cdot (0 + 0.2 + 0 + 0) = 4.4, \\\\\n\\text{Var}[X] &=& \\text{E}[X^2] - (\\text{E}[X])^2 = 4.4-4 =0.4,\\\\\n\\text{sd}[X] &=&\\sqrt{\\text{Var}[X]} \\approx  0.632,\\\\\n\\text{E}[Y] &=& 1 \\cdot(0.1+0.3+0) + 2 \\cdot(0+0+0.2) +\\\\\n&&  3 \\cdot(0.1+0.1+0) + 4 \\cdot(0+0.2+0) = 2.2,\\\\\n\\text{E}[Y^2] &=& 1^2 \\cdot(0.1+0.3+0) + 2^2 \\cdot(0+0+0.2) +\\\\\n&&  3^2 \\cdot(0.1+0.1+0) + 4^2 \\cdot(0+0.2+0) = 6.2,\\\\\n\\text{Var}[Y] &=& \\text{E}[Y^2] - (\\text{E}[Y])^2 = 6.2-4.84 = 1.36,\\\\\n\\text{sd}[Y] &=&\\sqrt{\\text{Var}[Y]} \\approx  1.166,\\\\\n\\text{E}[XY] &=& 1\\cdot 1 \\cdot 0.1 + 1 \\cdot 2 \\cdot 0 + 1 \\cdot 3 \\cdot 0.1 + 1 \\cdot 4 \\cdot 0 + \\\\\n&&  2\\cdot 1 \\cdot 0.3 + 2 \\cdot 2 \\cdot 0 + 2 \\cdot 3 \\cdot 0.1 + 2 \\cdot 4 \\cdot 0.2 + \\\\\n&&  3\\cdot 1 \\cdot 0 + 3 \\cdot 2 \\cdot 0.2 + 3 \\cdot 3 \\cdot 0 + 3 \\cdot 4 \\cdot 0  = 4.4, \\\\\n\\text{Cov}[X,Y] &=& \\text{E}[XY] - \\text{E}[X]\\text{E}[Y] = 4.4 - 2 \\cdot 2.2 = 0,\\\\\n\\text{Corr}[X,Y] &=& 0.\n\\end{eqnarray*}\\]",
    "crumbs": [
      "<span class='chapter-number'>7</span>  <span class='chapter-title'>Súvis medzi náhodnými premennými</span>"
    ]
  },
  {
    "objectID": "cov.html#cvičenia",
    "href": "cov.html#cvičenia",
    "title": "7  Súvis medzi náhodnými premennými",
    "section": "7.3 Cvičenia",
    "text": "7.3 Cvičenia\n\nCvičenie 7.1 Zostrojte združenú pravdepodobnostnú funkciu pre \\(X,Y\\) tak, aby súčasne platilo:\n\n\\(\\text{E}[X] = 2,\\)\n\\(\\text{E}[Y] = 2,\\)\n\\(\\text{Cov}[X,Y] = 0,\\)\n\\(P(X\\geq Y) = 0.5.\\)\n\nAk sa to nedá dokážte prečo.\n\n\nCvičenie 7.2 Majme náhodné premenné \\(X,Y\\) s nasledovnou združenou funkciou hustoty\n\\[\\begin{equation*}\nf_{XY}(x,y)=\n\\begin{cases}\ncy^2, & \\text{ak}\\ x \\in [0,2], \\ y \\in [0,1],\\\\\n0, & \\text{inak}.\n\\end{cases}\n\\end{equation*}\\]\nVypočítajte\n\nhodnotu konštanty \\(c,\\)\n\\(P(X \\leq 1),\\)\n\\(P(X+Y &gt; 2),\\)\n\\(P(X &gt; Y),\\)\n\\(P(X = 3Y),\\)\n\\(\\text{E}[Y],\\)\n\\(\\text{Cov}[X,Y].\\)\n\n\n\nCvičenie 7.3 Majme náhodné premenné \\(X,Y\\) s nasledovnou združenou funkciou hustoty\n\\[\\begin{equation*}\nf_{XY}(x,y)=\n\\begin{cases}\nc(x^2+y), & \\text{ak}\\ 0 \\leq y \\leq 1-x^2,\\\\\n0, & \\text{inak}.\n\\end{cases}\n\\end{equation*}\\]\nVypočítajte\n\nhodnotu konštanty \\(c,\\)\n\\(P(0 \\leq X \\leq \\frac{1}{2}),\\)\n\\(P(Y \\leq X+1).\\)\n\n\n\nCvičenie 7.4 Majme náhodné premenné \\(X,Y\\) s nasledovnou združenou funkciou hustoty\n\\[\\begin{equation*}\nf_{XY}(x,y)=\n\\begin{cases}\n\\frac{15}{4}x^2, & \\text{ak}\\ 0 \\leq y \\leq 1-x^2,\\\\\n0, & \\text{inak}.\n\\end{cases}\n\\end{equation*}\\]\n\nUrčte hustotu náhodnej premennej \\(X\\).\nUrčte hustotu náhodnej premennej \\(Y\\).\nZistite, či \\(X\\) a \\(Y\\) sú nezávislé.\n\n\n\nCvičenie 7.5 Nech \\(X \\sim N(0,1)\\) a nech \\(W\\) má nasledovnú pravdepodobnostnú funkciu\n\\[\\begin{equation*}\np_W(w)= P(W=w) =\n\\begin{cases}\n\\frac{1}{2}, & \\text{ak}\\ w = 1 , \\\\\n\\frac{1}{2}, & \\text{ak}\\ w = -1 , \\\\\n0, & \\text{inak}.\n\\end{cases}\n\\end{equation*}\\]\nNech naviac \\(X\\) a \\(W\\) sú nezávislé náhodné premenné. Zadefinujme \\(Y = X W.\\) Ukážte, že \\(\\text{Cov}[X,Y]=0\\) a že \\(X\\) a \\(Y\\) nie sú nezávislé.",
    "crumbs": [
      "<span class='chapter-number'>7</span>  <span class='chapter-title'>Súvis medzi náhodnými premennými</span>"
    ]
  },
  {
    "objectID": "cov.html#footnotes",
    "href": "cov.html#footnotes",
    "title": "7  Súvis medzi náhodnými premennými",
    "section": "",
    "text": "Tieto množiny \\(B_1\\) a \\(B_2\\) nemôžu byť hocijaké ale musia byť borelovské. O podrobnostiach sa učíme v kurze Teórie pravdepodobnosti.↩︎\nTieto transformácie nemôžu byť hocijaké ale musia byť borelovsky merateľné. O podrobnostiach sa učíme, neprekvapivo, v kurze Teórie pravdepodobnosti.↩︎",
    "crumbs": [
      "<span class='chapter-number'>7</span>  <span class='chapter-title'>Súvis medzi náhodnými premennými</span>"
    ]
  },
  {
    "objectID": "zvc.html",
    "href": "zvc.html",
    "title": "8  Zákon veľkých čísel",
    "section": "",
    "text": "8.1 Konvergencia podľa pravdepodobnosti\nZákon veľkých čisel je jedným z najdôležitejších výsledkov v pravdepodobnosti a štatistike. Hovorí o tom, že aritmetický priemer vypočítaný zo stále väčšieho a väčšíeho počtu nezávislých a rovnako rozdelených náhodných premenných sa blíži k skutočnej strednej hodnote.1 Zároveň je to aj výsledok, ktorý sme potichu používali len sme o tom nehovorili explicitne. Vždy, keď používame počítačovú simuláciu na ukázanie akýchsi vlastností náhodnej premennej, využívame fakt, že pri dostatočne veľkom množstve simulácií sú tieto odsimulované vlastnosti výpovedné o skutočných vlastnostiach.\nV prvom rade treba zadefinovať, čo znamenená blízke alebo blížiť sa. Cudzím slovom konvergovať. Ešte predtým, čo znamená nezávislosť náhodných premenných pre viac ako len dve náhodné premenné.\nHovoríme, že náhodné premenné \\(X_1, X_2, \\dots, X_n\\) sú nezávislé ak platí,\n\\[P(X_1 \\leq x_1, X_2 \\leq x_2, \\dots, X_n \\leq x_n) = P(X_1 \\leq x_1) \\cdot P(X_2 \\leq x_2) \\cdots P(X_n \\leq x_n)\\]\npre všetky \\(x_1, x_2, \\dots, x_n \\in \\mathbb{R}.\\)\nAlternatívne by sme mohli zapísať \\[p_{X_1 X_2 \\cdots X_n}(x_1, x_2,\\dots ,x_n) \\equiv P(X_1=x_1, X_2=x_2, \\cdots, X_n=x_n)  = P(X_1=x_1) \\cdot P(X_2=x_2) \\cdots P(X_n=x_n),\\] pre diskrétne rozdelené náhodné premenné a všetky \\(x_i \\in \\mathcal{S}_{X_i}\\) a\n\\[f_{X_1 X_2 \\cdots X_n}(x_1, x_2,\\dots ,x_n) = f_{X_1}(x_1) \\cdot f_{X_2}(x_2) \\cdots f_{X_n}(x_n),\\]\npre spojité náhodné premenné a všetky \\(x_1, x_2, \\dots, x_n \\in \\mathbb{R},\\) kde \\(f_{X_1 X_2 \\cdots X_n}(x_1, x_2,\\dots ,x_n)\\) označuje združenú mnohorozmernú funkciu hustoty. Platí pre ňu:\n\\[ P\\left(X_1 \\in [a_1,b_1],\\cdots, X_n \\in [a_n,b_n] \\right) = \\int_{a_1}^{b_1} \\dots \\int_{a_n}^{b_n} f_{X_1 X_2 \\cdots X_n}(x_1, x_2,\\dots ,x_n) dx_n \\dots dx_1.\\] Ide len o obyčajné zovšeobecnenie vzťahu z predošlej kapitoly pre viac ako dve premenné.\nExistujú rôzne spôsoby blíženia sa keď hovoríme o náhodných premenných. Jeden takýto koncept si teraz zadefinujeme. Majme postupnosť náhodných premenných \\(\\{X_i\\}_{i=1}^{\\infty} = X_1, X_2, X_3 \\cdots\\).\nHovoríme, že postupnosť náhodných premenných \\(\\{X_i\\}_{i=1}^{\\infty}\\) konverguje podľa pravdepodobnosti k náhodnej premennej \\(X\\) ak platí:\n\\[\\forall \\epsilon &gt; 0: \\lim_{n \\rightarrow \\infty}P(|X_n - X| &lt; \\epsilon) = 1.\\] Toto označujeme \\(X_n \\rightarrow_P X.\\)\nPripomeňme si, čo je vlastne tento objekt \\(P(|X_n - X| &lt; \\epsilon):\\)\n\\[P(|X_n - X| &lt; \\epsilon) = P \\left( \\{\\omega \\in \\Omega: |X_n(\\omega) - X(\\omega)|&lt; \\epsilon \\} \\right).\\] To znamená, že pre akékoľvek malé \\(\\epsilon\\) existuje nejaké dostatočne veľké \\(n_0\\) také, že pre všetky \\(n \\geq n_0\\) bude pravdepodobnosť toho, že \\(X_n\\) bude \\(\\epsilon\\)-blízko \\(X\\) ľubovoľne blízka nule.2 Pri fixnom \\(\\epsilon\\) sa pozeráme na čísla \\(a_n \\equiv P(|X_n - X| &lt; \\epsilon)\\) len ako na nejakú postupnosť \\(a_n\\), ktorá sa mení s \\(n\\).\nŠpeciálnym prípadom je, ak je limitná náhodná premenná \\(X\\) rovná nejakej konštante, teda ak \\(X_n \\rightarrow_P c.\\)",
    "crumbs": [
      "<span class='chapter-number'>8</span>  <span class='chapter-title'>Zákon veľkých čísel</span>"
    ]
  },
  {
    "objectID": "zvc.html#markovova-nerovnosť",
    "href": "zvc.html#markovova-nerovnosť",
    "title": "8  Zákon veľkých čísel",
    "section": "8.2 Markovova nerovnosť",
    "text": "8.2 Markovova nerovnosť\n\nMajme nezápornú náhodnú premennú \\(X\\) a číslo \\(c \\in \\mathbb{R}.\\) Potom platí\n\\[P(X \\geq c) \\leq \\frac{\\text{E}[X]}{c}.\\]\n\n\nDôkaz. Skonštruujme náhodnú premennú \\(Y\\) nasledovne:\n\\[\\begin{equation*}\nY =\n\\begin{cases}\n0, & \\text{ak}\\ X &lt; c,\\\\\nc, & \\text{ak}\\ X \\geq c.\n\\end{cases}\n\\end{equation*}\\]\nZ konštrukcie vyplýva, že \\(Y \\leq X\\) preto platí \\(\\text{E}[Y] \\leq \\text{E}[X].\\) Preto platí \\[\\text{E}[Y] = c \\cdot P(X \\geq c) + 0 \\cdot P(X &lt; c),\\] a preusporiadaním dostaneme želanú nerovnosť.\n\nMarkovova nerovnosť je tesná, to znamená, že už ju nemôžeme vylepšiť. Ona totiž platí pre všetky nezáporné náhodné premenné, takže aj pre \\(Y\\) z dôkazu pre ktoré nastáva priamo rovnosť. Ak by sme chceli vylepšiť MN a nájsť menšiu hornú medzu ako \\(\\frac{\\text{E}[X]}{c}\\) pre všetky možné nezáporné náhodné premenné, došli by sme k sporu, lebo pre \\(Y\\) z dôkazu by neplatila.",
    "crumbs": [
      "<span class='chapter-number'>8</span>  <span class='chapter-title'>Zákon veľkých čísel</span>"
    ]
  },
  {
    "objectID": "zvc.html#čebyševova-nerovnosť",
    "href": "zvc.html#čebyševova-nerovnosť",
    "title": "8  Zákon veľkých čísel",
    "section": "8.3 Čebyševova nerovnosť",
    "text": "8.3 Čebyševova nerovnosť\n\nMajme náhodnú premennú so strednou hodnotou \\(\\mu\\) a konečnou varianciou \\(\\sigma^2.\\) Potom pre akékoľvek číslo \\(k &gt; 0\\) platí:\n\\[P(|X-\\mu|\\geq k \\sigma) \\leq \\frac{1}{k^2}.\\]\n\nAlternatívnou formuláciou, ak zvolíme \\(k=\\frac{c}{\\sigma}\\) je\n\\[P(|X-\\mu|\\geq c) \\leq \\frac{\\sigma^2}{c^2}.\\]\n\nDôkaz. Označme \\(Y = (X-\\mu)^2,\\) ktorá je nezáporná náhodná premenná a zároveň platí \\(\\text{E}[Y] = \\sigma^2.\\) Naviac platí \\[P(|X-\\mu|\\geq k \\sigma) = P((X-\\mu)^2\\geq k^2 \\sigma^2) \\leq \\frac{\\sigma^2}{k^2 \\sigma^2} = \\frac{1}{k^2},\\] kde nerovnosť vyplýva z Markovovej nerovnosti.\n\nNezávisle od typu rozdelenia:\n\npravdepodobnosť, že sme viac ako 2 smerodajné odchýlky vzdialený od priemeru je menšia ako 1/4,\npravdepodobnosť, že sme viac ako 3 smerodajné odchýlky vzdialený od priemeru je menšia ako 1/9,\npravdepodobnosť, že sme viac ako 4 smerodajné odchýlky vzdialený od priemeru je menšia ako 1/16,\npravdepodobnosť, že sme viac ako 5 smerodajné odchýlky vzdialený od priemeru je menšia ako 1/25.\n\nToto je ale len horná medza. V skutočnosti môže byť táto pravdepodobnosť oveľa menšia. Prečo je tomu tak? No táto nerovnosť je len tak dobrá ako je dobrá Markovovská nerovnosť v dôkaze Čebyševovej nerovnosti.",
    "crumbs": [
      "<span class='chapter-number'>8</span>  <span class='chapter-title'>Zákon veľkých čísel</span>"
    ]
  },
  {
    "objectID": "zvc.html#slabý-zákon-veľkých-čísel",
    "href": "zvc.html#slabý-zákon-veľkých-čísel",
    "title": "8  Zákon veľkých čísel",
    "section": "8.4 Slabý Zákon Veľkých čísel",
    "text": "8.4 Slabý Zákon Veľkých čísel\nPripomeňme, že pre nezávislé náhodné premenné \\(X,Y\\) platí \\(\\text{Var}[X+Y] = \\text{Var}[X] + \\text{Var}[Y].\\)\nPre \\(n\\) nezávislých náhodných premenných \\(X_1,...,X_n\\) analogicky platí \\(\\text{Var}[X_1+...+X_n] = \\text{Var}[X_1] +...+ \\text{Var}[X_n].\\)\n \nPripomeňme tiež, že \\(\\text{Var}[aX+b] = a^2\\text{Var}[X].\\)3 Ide o použitie tohoto výsledku, ak \\(Y\\) je konštantná 1 a teda \\(\\text{Var}(Y)=0\\) a \\(\\text{Cov}(X,Y)=0\\). \\[\n\\begin{split}\n\\text{Var}[aX+bY] &= \\text{E}\\left[ [(aX+bY]-\\text{E}[aX+bY)]^2 \\right] \\\\\n&= \\text{E}\\left[ (a (X-\\text{E}[X]) + b (Y-\\text{E}[Y])^2 \\right] \\\\\n&= \\text{E}\\left[ a^2 \\, (X-\\text{E}[X])^2 + b^2 \\, (Y-\\text{E}[Y])^2 + 2ab \\, (X-\\text{E}[X]) (Y-\\text{E}[Y]) \\right] \\\\\n&= \\text{E}\\left[ a^2 \\, (X-\\text{E}[X])^2 \\right] + \\text{E}\\left[ b^2 \\, (Y-\\text{E}[Y])^2 \\right] + \\text{E}\\left[ 2ab \\, (X-\\text{E}[X]) (Y-\\text{E}[Y]) \\right] \\\\\n&= a^2 \\, \\text{Var}[X] + b^2 \\, \\text{Var}[Y] + 2ab \\, \\text{Cov}[X,Y] \\; . \\\\\n\\end{split}\n\\]\n \nTeraz príde jeden z najdôležitejších výsledkov prezentovaných v rámci tohoto kurzu.\n   \n[Dramatická pauza.]\n   \n\nMajme postupnosť nezávislých náhodných premenných s rovnakou strednou hodnotou \\(\\mu\\) a konečnou varianciou \\(\\sigma^2.\\) Potom platí \\[\\bar X_n \\equiv \\frac{\\sum_{i=1}^{n}X_i}{n} \\rightarrow_P \\mu.\\]\n\n\nDôkaz. Nakoľko \\(X_1,X_2,X_3,\\cdots\\) sú nezávislé platí \\[\\text{Var}\\left[\\sum_{i=1}^{n}X_i\\right] = \\sum_{i=1}^{n}\\text{Var}[X_i] = n\\sigma^2,\\] preto \\[\\text{Var}\\left[\\bar X_n \\right]  = \\text{Var}\\left[\\sum_{i=1}^{n}X_i/n\\right] = \\frac{1}{n^2}\\text{Var}\\left[\\sum_{i=1}^{n}X_i\\right] = \\frac{n\\sigma^2}{n^2} = \\frac{\\sigma^2}{n}.\\]\nNaviac \\[\\text{E}\\left[\\bar X_n\\right] = \\text{E}\\left[\\sum_{i=1}^{n}X_i/n\\right] = \\sum_{i=1}^{n}\\text{E}[X_i]/n = \\frac{n\\mu}{n} = \\mu.\\]\nPoužitím Čebyševovej nerovnosti dostávame\n\\[ P(|\\bar X_n-\\mu|\\geq \\epsilon ) \\leq \\frac{\\sigma^2}{\\epsilon^2n},\\] a preto \\(\\lim_{n \\rightarrow \\infty }P(|\\bar X_n-\\mu|\\geq \\epsilon ) = 0\\), teda \\(\\lim_{n \\rightarrow \\infty }P(|\\bar X_n-\\mu| &lt; \\epsilon ) = 1,\\) pre akékoľvek \\(\\epsilon &gt; 0,\\) čo sme chceli ukázať.\n\nTu je ilustrácia kde sa aritmetický priemer pre výrazne iné typy náhodných premenných blíži ku svojej skutočnej hodnote.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nAk však vyskúšame Cauchyho rozdelenie, ktoré nemá strednú hodnotu, dostaneme nasledujúci obrázok.\n\n\n\n\n\n\n\n\n\nZákon veľkých čísel o tomto prípade nehovorí nič.\n\nPríklad 8.2 Nech \\(A\\) je nejaká udalosť a nech \\[\\begin{equation*}\n1_A(\\omega) =\n\\begin{cases}\n1, & \\text{ak}\\ \\omega \\in A, \\\\\n0, & \\text{inak},\n\\end{cases}\n\\end{equation*}\\] je identifikátorová funkcia udalosti \\(A.\\)\nPotom platí \\(\\text{E}[1_A] = 1\\cdot P(A) + 0\\cdot P(A^C) = P(A).\\)\nPreto ak odsimulujeme na počítači 10000 simulácií a v nich \\(A\\) nastala 13 krát, odhadujeme, že \\(P(A)\\) je rovné \\(0.0013.\\) Tento odhad sa bude blížiť ku skutočnej hodnote pre stále väčšie množstvo simulácií. Je to kvôli ZVČ, lebo \\(\\bar{X}_n = \\frac{0+ 0+ 1+ \\cdots + 0}{10000} = 0.0013,\\) kde \\(X_i\\) majú rovnaké pravdepodobnostné rozdelenie ako \\(1_A\\) a sú nezávislé.\n\n\nPríklad 8.3 Chceli by sme simulačne vypočítať číslo \\(\\pi.\\) Obsah štvrťkruhu so stredom v \\([0,0]\\) s polomerom 1 vo štvorci \\([0,1] \\times [0,1]\\) je rovný \\(\\pi/4.\\) Vygenerujeme mnoho čísel z \\([0,1] \\times [0,1]\\) a pozrieme sa na proporciu tých, ktoré skončia vo štvrťkruhu. Nech \\(X_i=1\\) vtedy ak dané číslo patrí štvrťkruhu. Potom\n\\[P \\left(\\left| \\frac{X_1 + X_2 + \\cdots X_n}{n} - \\frac{\\pi}{4}\\right|\\geq \\epsilon \\right) \\leq \\frac{\\text{Var}[X_i]}{n \\epsilon^2} = \\frac{\\frac{\\pi}{4}(1-\\frac{\\pi}{4})}{n \\epsilon^2}.\\]\nNevieme však koľko je \\(\\frac{\\pi}{4}(1-\\frac{\\pi}{4})\\) (toto číslo chceme aproximovať) ale funkcia \\(p(1-p)\\) nadobúda svoje maximum v \\(1/4.\\) Preto\n\\[P \\left(\\left| \\frac{X_1 + X_2 + \\cdots X_n}{n} - \\frac{\\pi}{4}\\right|\\geq \\epsilon \\right) \\leq  \\frac{1}{4 n \\epsilon^2}.\\]\nAk napríklad chceme dostať simulačný odhad na 3 desatinné miesta, teda s presnosťou \\(1/1000,\\) musíme zvoliť \\(\\epsilon = 1/4000.\\)4: Ak si chceme byť istý, že náš odhad bude v tomto rozmedzí s pravdepodobnosťou \\(1\\%,\\) potrebujeme aby \\[\\frac{4000^2}{4 n} = \\frac{4,000,000}{n} \\leq 0.01 \\implies n \\geq 400,000,000.\\] Takže potrebujeme aspoň 400 miliónov simulácií.5",
    "crumbs": [
      "<span class='chapter-number'>8</span>  <span class='chapter-title'>Zákon veľkých čísel</span>"
    ]
  },
  {
    "objectID": "zvc.html#čo-zákon-o-veľkých-číslach-nehovorí",
    "href": "zvc.html#čo-zákon-o-veľkých-číslach-nehovorí",
    "title": "8  Zákon veľkých čísel",
    "section": "8.5 Čo zákon o veľkých číslach nehovorí",
    "text": "8.5 Čo zákon o veľkých číslach nehovorí\nHádžeme férovou mincou. Za posledných 20 hodov nám nepadla ani raz hlava. Ale vieme, že platí ZVČ, preto by teraz malo padať viacej hláv, nie?\nVeru nie. ZVČ hovorí o limitnom prípade (a nekonečno je o dosť viacej ako 20). Skutočnosť, že sa nám teraz nedarilo hádzať hlavy (alebo hádzať 6ku v doskovej hre) nijakovsky nesúví s tým, čo sa bude diať neskôr. Tie hody sú stále nezávislé a šanca uvidieť hlavu je rovnako veľká ako na začiatku hádzania.",
    "crumbs": [
      "<span class='chapter-number'>8</span>  <span class='chapter-title'>Zákon veľkých čísel</span>"
    ]
  },
  {
    "objectID": "zvc.html#cvičenia",
    "href": "zvc.html#cvičenia",
    "title": "8  Zákon veľkých čísel",
    "section": "8.6 Cvičenia",
    "text": "8.6 Cvičenia\n\nCvičenie 8.1 Porovnajte Markovovskú nerovnosť pre \\(P(X \\geq 4)\\) so skutočnou hodnotou, ak \\(X\\sim \\text{Exp}(1/2).\\) Kedy je Markovovská nerovnosť neinformatívna?\n\n\nCvičenie 8.2 Majme náhodnú premennú, pre ktorú platí \\(P(X\\geq 0) = 1\\) a \\(P(X \\geq 10) = 1/5.\\) Ukážte, že \\(\\text{E}[X] \\geq 2.\\)\n\n\nCvičenie 8.3 Majme náhodnú premennú, pre ktorú platí \\(\\text{E}[X] = 10, P(X \\leq 7) =0.2, P(X \\geq 13)= 0.3.\\) Dokážte, že \\(\\text{Var}[X] \\geq 9/2.\\)\n\n\nCvičenie 8.4 Akú veľkú musíme zvoliť vzorku nezávislých náhodných premenných (s konečnou strednou hodnotou a varianciou), aby bola pravdepodobnosť, že sa bude aritmetický priemer nachádzať bližšie ako dve smerodajné odchýlky od strednej hodnoty, aspoň \\(99\\%\\)?\n\n\nCvičenie 8.5 Majme postupnosť \\(X_1, X_2,\\dots\\) nezávislých náhodných premenných so strednou hodnotou \\(3.5\\) a varianciou \\(35/12\\). Akú veľkú musíme nastaviť hodnotu \\(n\\), aby sme si boli istí, že \\[P(3 &lt; \\bar{X}_n &lt; 4) \\geq 0.8.\\]\n\n\nCvičenie 8.6 Majme postupnosť \\(X_1, X_2,\\dots\\) náhodných premenných nezávislých hodov férovou kockou. Koľkokrát musíme hodiť hockou, aby sme si boli istí, že \\[P(3 &lt; \\bar{X}_n &lt; 4) \\geq 0.8.\\] Porovnajte s predošlým výsledkom.\n\n\nCvičenie 8.7 Majme postupnosť \\(X_1, X_2,\\dots\\) náhodných premenných, pre ktoré platí \\(P(X_n = n^2) = 1/n\\) a \\(P(X_n=0)=1-1/n.\\) Ukážte, že \\(X_n \\rightarrow_P 0\\) a zároveň \\(\\lim_{n \\rightarrow \\infty} \\text{E}[X_n] = \\infty.\\)\n\n\nCvičenie 8.8 Férovou mincou hádžete nezávisle 100 krát. Odhadnite pravdepodobnosť pomocou Čebyševovej nerovnosti, že hlavou hodíte viac ako 30, ale menej ako 70 krát. Porovnajte so skutočnou pravdepodobnosťou.",
    "crumbs": [
      "<span class='chapter-number'>8</span>  <span class='chapter-title'>Zákon veľkých čísel</span>"
    ]
  },
  {
    "objectID": "zvc.html#footnotes",
    "href": "zvc.html#footnotes",
    "title": "8  Zákon veľkých čísel",
    "section": "",
    "text": "Ak táto existuje.↩︎\nTých idenfikátorov je naozaj veľa. Plný zápis je nasledovný: \\[\\forall \\epsilon &gt;0: \\forall \\epsilon_1 &gt;0: \\exists n_0 \\in \\mathbb{N}: \\forall n \\geq n_0: |P \\left( \\{\\omega \\in \\Omega: |X_n(\\omega) - X(\\omega)|&lt; \\epsilon \\} \\right) - 1| \\leq \\epsilon_1.\\] Všimnite si, že rola týchto dvoch malých \\(\\epsilon\\) a \\(\\epsilon_1\\) je rôzna. Kým \\(\\epsilon\\) kontroluje ako blízko je \\(X_n\\) of \\(X\\), \\(\\epsilon_1\\) kontroluje ako blízko je hodnota \\(P(|X_n - X| &lt; \\epsilon)\\) od nuly.↩︎\nAk \\(\\text{Var}[X]&lt;\\infty.\\)↩︎\nJe tam \\(\\epsilon = 1/4000\\) a nie \\(\\epsilon = 1/1000\\) kvôli tomu, že chceme mať hodnotu \\(\\pi\\) dostatočne presnú. Ale v rovnici je \\(\\frac{\\pi}{4}.\\)↩︎\nČo je mimochodom dosť veľa.↩︎",
    "crumbs": [
      "<span class='chapter-number'>8</span>  <span class='chapter-title'>Zákon veľkých čísel</span>"
    ]
  },
  {
    "objectID": "clv.html",
    "href": "clv.html",
    "title": "9  Centrálna limitná veta",
    "section": "",
    "text": "9.1 Konvergencia podľa distribúcie\nNormálne rozdelenie hrá prekvapivo dôležitú úlohu v teórii pravdepodobnosti a v štatistike. Ukazuje sa, že aritmetický priemer z nezávislých, ale rovnako rozdelených náhodných premenných, pokiaľ je počítaný z dostatočne veľkého množstva premenných, sa správa ako normálne rozdelená náhodná premenná.\nV minulej kapitole sme si predstavili jeden zo spôsobov, ako sa môže postupnosť náhodných premenných blížiť k nejakej náhodnej premennej, konkrétne konvergenciu podľa pravdepodobnosti. Existuje aj iný spôsob. Niekedy chceme uvažovať situáciu, že pravdepodobnostné správnanie prvkov postupnosti náhodných premenných sa stále viacej a viacej podobá na pravdepodobnostné správanie akejsi limitnej náhodnej premennej.\nHovoríme, že postupnosť náhodných premenných \\(\\{X_i\\}_{i=1}^{\\infty}\\) konverguje podľa distribúcie k náhodnej premennej \\(X\\), ak platí pre všetky body \\(x\\) spojitosti funkcie \\(F_X\\):\n\\[\\lim_{n \\rightarrow \\infty}F_{X_n}(x) = F_X(x),\\] Označujeme \\(X_n \\rightarrow_D X.\\)",
    "crumbs": [
      "<span class='chapter-number'>9</span>  <span class='chapter-title'>Centrálna limitná veta</span>"
    ]
  },
  {
    "objectID": "clv.html#konvergencia-podľa-distribúcie",
    "href": "clv.html#konvergencia-podľa-distribúcie",
    "title": "9  Centrálna limitná veta",
    "section": "",
    "text": "Platí \\[X_n \\rightarrow_P X \\implies X_n \\rightarrow_D X.\\]\n\n\nDôkaz. Nakoľko platí \\(\\{ X_n \\leq x\\} \\subset \\{ X \\leq x + \\epsilon\\} \\cup \\{|X-X_n| &gt; \\epsilon\\}\\) (lebo ak platí \\(X_n \\leq x\\) a \\(X &gt; x + \\epsilon\\), potom nutne aj \\(|X-X_n| &gt; \\epsilon\\)), dostávame: \\[\\begin{eqnarray*}\nP(X_n \\leq x) &\\leq&  P(X \\leq x + \\epsilon) + P(|X_n - X|&gt;\\epsilon).\n\\end{eqnarray*}\\] Podobnou úvahou dostaneme\n\\[\\begin{eqnarray*}\nP(X \\leq x-\\epsilon) &\\leq&   P(X_n \\leq x) + P(|X_n - X|&gt;\\epsilon).\n\\end{eqnarray*}\\]\nPreto platí\n\\[P(X \\leq x-\\epsilon) - P(|X_n - X|&gt;\\epsilon) \\leq P(X_n \\leq x) \\leq   P(X \\leq x + \\epsilon) + P(|X_n - X|&gt;\\epsilon).\\]\nAk aplikujeme operátor limity na tieto nerovnosti, spolu s využitím definície konvergencie podľa pravdepodobnosti dostávame\n\\[F_{X}(x-\\epsilon) \\leq \\lim_{n \\rightarrow \\infty}P(X_n \\leq x) \\leq   F_{X}(x+\\epsilon),\\] a tieto nerovnosti platia pre akékoľvek \\(\\epsilon.\\)\nV bode spojitosti \\(F_X\\) platí \\(\\lim_{\\epsilon \\rightarrow 0}F_{X}(x-\\epsilon) = \\lim_{\\epsilon \\rightarrow 0}F_{X}(x+\\epsilon) = F_X(x),\\) a preto \\(\\lim_{n \\rightarrow \\infty}P(X_n \\leq x) = F_X(x)\\), čo sme chceli ukázať.",
    "crumbs": [
      "<span class='chapter-number'>9</span>  <span class='chapter-title'>Centrálna limitná veta</span>"
    ]
  },
  {
    "objectID": "clv.html#centrálna-limitná-veta",
    "href": "clv.html#centrálna-limitná-veta",
    "title": "9  Centrálna limitná veta",
    "section": "9.2 Centrálna limitná veta",
    "text": "9.2 Centrálna limitná veta\n\nMajme postupnosť nezávislých a rovnako rozdelených náhodných premenných \\(X_1, X_2, X_3, \\dots\\) s konečnou strednou hodnotou \\(\\mu\\) a konečnou varianciou \\(\\sigma^2.\\) Potom platí\n\\[\\sqrt{n}\\frac{\\bar{X}_n - \\mu}{\\sigma} \\rightarrow_D Z,\\]\nkde \\(Z \\sim \\text{N}(0,1).\\)\n\nAlternatívnym zápisom je, že ak označíme \\(Y_n = \\sqrt{n}\\frac{\\bar{X}_n - \\mu}{\\sigma},\\) potom\n\\[\\forall x \\in \\mathbb{R}: \\lim_{n \\rightarrow \\infty}F_{Y_n}(x) = \\Phi(x).\\]\nDôkaz je nad rámec tohoto kurzu, a preto ho vynechávame.\nTu je ilustrácie pre rovnomerné rozdelenie. Ide o obrázky odhadov funkcie hustoty. Napriek veľkému množstvu simulácií nie sú úplne hladké, viacej o takýchto odhadoch hustôt sa naučíme na druhom kurze regresie.\n\n\n\n\n\n\n\n\n\nTu pre exponenciálne rozdelenie:\n\n\n\n\n\n\n\n\n\nA tu pre binomické rozdelenie:\n\n\n\n\n\n\n\n\n\nToto má dôležité praktické dôsledky. My vôbec nemusíme vedieť, aké má nejaká náhodná pravdepodobnostné rozdelenie. Ale vieme, že priemer nezávislých náhodných premenných sa už bude správať systematicky(!). Toto je veľmi všeobecný výsledok. Na tomto poznatku je založených mnoho štatistických testov.\n\nPríklad 9.1 Hádžeme férovou kockou 900 krát. Ideme aproximovať pravdepodobnosť, že uvidíme viacej ako 495 hláv. Každý hod mincou \\(X_i \\sim \\text{Bern}(0.5)\\) a \\(\\text{E}[X_i] = 0.5, \\text{Var}[X_i] = 0.25.\\)\nPreto\n\\[\\begin{eqnarray*}\nP\\left(\\sum_{i=1}^{900} X_i &gt; 495\\right)&=& P\\left(\\frac{\\sum_{i=1}^{900} X_i}{900} &gt; \\frac{495}{900}\\right) \\\\\n&=& P\\left(\\bar{X}_n - 0.5 &gt; \\frac{495}{900} -0.5\\right)\\\\\n&=& P\\left(\\frac{\\bar{X}_n - 0.5}{0.5} &gt; \\frac{\\frac{495}{900} -0.5}{0.5}\\right)\\\\\n&=& P\\left(\\sqrt{900}\\frac{\\bar{X}_n - 0.5}{0.5} &gt; \\sqrt{900}\\frac{\\frac{495}{900} -0.5}{0.5}\\right)\\\\\n&=& P\\left(\\sqrt{900}\\frac{\\bar{X}_n - 0.5}{0.5} &gt; 30\\frac{\\frac{495}{900} -0.5}{0.5}\\right)\\\\\n&=& P\\left(\\sqrt{900}\\frac{\\bar{X}_n - 0.5}{0.5} &gt; 3\\right)\\\\\n&\\approx& 1-\\Phi(3) = 0.0013\n\\end{eqnarray*}\\]\nPrincíp výpočtu takýchto aproximácií je vždy rovnaký. Začneme s tým, čo chceme vypočítať a ekvivalentnými úpravami to prevedieme na formuláciu CLV.\n\n\nPríklad 9.2 Majme nezávislé \\(X_1, X_2, \\cdots X_{12}\\) kde \\(X_i \\sim \\text{Unif}[0,1].\\) Pomocou CLV aproximujte \\(P(|\\bar{X}_n - 0.5| \\leq 0.1).\\) \\[\\begin{eqnarray*}\nP(|\\bar{X}_n - 0.5| \\leq 0.1) &=& P(\\sqrt{12}(\\bar{X}_n - 0.5)| \\leq \\sqrt{12}\\cdot 0.1)\\\\\n&=& P\\left(\\left|\\sqrt{12}\\frac{\\bar{X}_n - 0.5}{\\sqrt{\\frac{1}{12}}}\\right| \\leq \\sqrt{12}\\frac{0.1}{\\sqrt{\\frac{1}{12}}}\\right)\\\\\n&=& P\\left(\\left|\\sqrt{12}\\frac{\\bar{X}_n - 0.5}{\\sqrt{\\frac{1}{12}}}\\right| \\leq 1.2\\right)\\\\\n&\\approx& \\Phi(1.2) - \\Phi(-1.2) = 0.7698.\n\\end{eqnarray*}\\]\nVyužili sme skutočnosť, že \\(\\sqrt{n}\\frac{\\bar{X}_n - \\mu}{\\sigma}\\) je približne normovane normálne rozdelená náhodná premenná (\\(\\text{N}(0,1)\\)).",
    "crumbs": [
      "<span class='chapter-number'>9</span>  <span class='chapter-title'>Centrálna limitná veta</span>"
    ]
  },
  {
    "objectID": "clv.html#cvičenia",
    "href": "clv.html#cvičenia",
    "title": "9  Centrálna limitná veta",
    "section": "9.3 Cvičenia",
    "text": "9.3 Cvičenia\n\nCvičenie 9.1 Majme postupnosť nezávislých a rovnako rozdelených náhodných premenných \\(X_1,X_2,X_3,\\cdots\\), kde \\(X_1 \\sim \\text{Exp}(1).\\)\nAké veľké musí byť \\(n\\) aby platilo \\(P(0.9 \\leq \\bar{X}_n \\leq 1.1)\\geq 0.9\\) ?\n\n\nCvičenie 9.2 Výťah unesie 4tony nákladu. Majme 100 krabíc, každá s priemernou váhou 39kg a so smerodajnou odchýlkou 2kg. Aproximujte pravdepodobnosť, že výťah bude preťažený.\n\n\nCvičenie 9.3 Majme postupnosť nezávislých a rovnako rozdelených náhodných premenných \\(X_1,X_2,X_3,\\cdots\\), kde \\(\\text{E}[X_1] = 200, \\text{Var}[X_1]=40, n=100.\\)\nAproximujte pomocou CLV hodnotu \\(P(190 \\leq \\bar{X}_n \\leq 210)\\).",
    "crumbs": [
      "<span class='chapter-number'>9</span>  <span class='chapter-title'>Centrálna limitná veta</span>"
    ]
  },
  {
    "objectID": "opa.html",
    "href": "opa.html",
    "title": "10  Opakovanie",
    "section": "",
    "text": "Cvičné otázky\nPrebrali sme tieto témy:\nZaviedli sme si nasledovné pojmy, ktorých definíciu musíme poznať. Nové pojmy boli vždy označované hrubým písmom:\nTaktiež musíme poznať vlastnosti týchto objektov a aké sú medzi nimi vzťahy. Je dôležité poznať tieto vzťahy:\nHovorili sme tiež o týchto vetách/tvrdeniach:\nDosť času sme strávili aj spoznávaním rôznych pravdepodobnostných distribúcií, či už diskrétne alebo spojite rozdelených:\nAmbíciou tohoto kurzu bolo zjednodušiť prechody medzi rôznymi spôsobmi popisu typu náhodnosti. Ak máme kompletnú informáciu o pravdepodobnostnom správaní, napríklad formou kumulatívnej distribučnej funkcie, musíme vedieť odvodiť všetko ostatné. Napríklad funkciu hustoty alebo jej charakteristiky ako napríklad strednú hodnotu, varianciu, smerodajnú odchýlku alebo medián. Familiarita a plynulosť prechodu je to, o čo sme sa snažili. Znalosť tohoto jazyka je nutnou podmienkou úspešného pokračovania v štúdiu pravdepodobnosti a štatistiky, ako aj praktickej dátovej analýzy.",
    "crumbs": [
      "<span class='chapter-number'>10</span>  <span class='chapter-title'>Opakovanie</span>"
    ]
  },
  {
    "objectID": "opa.html#cvičné-otázky",
    "href": "opa.html#cvičné-otázky",
    "title": "10  Opakovanie",
    "section": "",
    "text": "Zadefinujte pravdepodobnostný priestor a náhodnú premennú, ktoré budú zodpovedať súčtu počtu bodiek na dvoch nezávisle hodených kociek.\nDokážte, že so spojitej aditivity pravdepodobnosti vyplýva aj konečná aditivita.\nAká je stredná hodnota náhodnej premennej ktorá nadobúda hodnoty \\(1,2,3,4,5\\) s pravdepodobnosťami \\(\\frac{c}{1}, \\frac{c}{2},\\frac{c}{3},\\frac{c}{4},\\frac{c}{5},\\) kde \\(c\\) je konštanta.\nNačrtnite kumulatívnu distribučnú funkciu náhodnej premennej, ktorá označuje počet bodiek, ktorý padne na férovej kocke.\nVymyslite pravdepodobnostný priestor a dve funkcie \\(\\Omega \\rightarrow \\mathbb{R},\\) také, že jedna z nich bude náhodná premenná ale druhá nebude.\nMajme diagnostický test so špecificitou 90% a senzitivitou 99%. Vypočítajte pravdepodobnosť choroby v prípade, že test je pozitívny.\nMajme dve náhodné premenné \\(X\\) a \\(Y\\) také, že \\(P(X=0,Y=0)=0.06\\), \\(P(X=1,Y=0)=0.24\\), \\(P(X=0,Y=1)=0.14\\), \\(P(X=1,Y=1)=0.56.\\) Vypočítajte \\(\\text{Cov}[X,Y].\\) Sú náhodné premenné \\(X\\) a \\(Y\\) nezávislé?\nUvažujme náhodnú premennú \\(Y\\) o ktorej vieme, že \\[\\begin{eqnarray*}\np_Y(1) &=& 0.2,\\\\\np_Y(2) &=& 0.3,\\\\\np_Y(3) &=& 0.5.\\\\\n\\end{eqnarray*}\\] Vypočítajte \\(\\text{E}[Y], \\text{Var}[Y], \\text{sd}[Y].\\)\nMajme náhodnú premennú s nasledovnou funkciu hustoty pravdepodobnosti: \\[\\begin{equation*}\nf_X(x)=\n\\begin{cases}\nc(x - \\frac{x^3}{4}), & \\text{ak}\\ x \\in (0,2), \\\\\n0, & \\text{inak}.\n\\end{cases}\n\\end{equation*}\\] Vypočítajte hodnotu konštanty \\(c.\\) Nájdite a načrtnite jej kumulatívnu distribučnú funkciu. Vypočítajte jej strednú hodnotu, varianciu, medián a \\(P(|X-1| \\leq 0.5)\\)\nMajme náhodné premenné \\(X,Y\\) s nasledovnou združenou funkciou hustoty \\[\\begin{equation*}\nf_{XY}(x,y)=\n\\begin{cases}\ncy^3, & \\text{ak}\\ x \\in [0,3], \\ y \\in [0,1],\\\\\n0, & \\text{inak}.\n\\end{cases}\n\\end{equation*}\\] Vypočítajte hodnotu konštanty \\(c,\\) \\(P(X+Y &gt; 2),\\) \\(P(X &gt; Y),\\) \\(P(X = 3Y),\\) \\(\\text{E}[Y],\\) \\(\\text{Cov}[X,Y].\\)\nAké je pravdepodobnostné rozdelenie počtu uhádnutých otázok na ABC teste z celkového počtu 10 otázok, ak vieme, že z prvých troch otázok otázok bola správne zodpovedaná práve jedna otázka?\nNech je pravdepodobnosť nárazu asteroidu na zem \\(1/10000\\) za rok. Aká je pravdepodobnosť, že za 200 rokov narazí asteroid práve jedenkrát?\nKtorým pravdepodobnostným rozdelením by ste modelovali: počet dopravných nehôd? Dobu kým nastavne ďalšia dopravná nehoda? Počet neúspešných žiadostí o grant, kým sa Vám to nepodarí? Výšku afrických slonov? Chybu merania? Priemer z veľkého množstva nezávislých náhodných premenných?\nNapíšte názov pravdepodobnostného rozdelenie, pre ktoré nemôžeme použiť Zákon veľkých čísel.\nSkonštruujte dve nekorelované náhodné premenné, ktoré nie sú nezávislé.\nMajme postupnosť \\(X_1, X_2,\\dots\\) náhodných premenných so strednou hodnotou \\(3\\) a varianciou \\(1\\). Aspoň akú veľkú musíme nastaviť hodnotu \\(n\\) tak, aby platilo, že \\[P(3 &lt; \\bar{X}_n &lt; 4) \\geq 0.8.\\] Porovnajte výsledky založené na základe Čebyševovej nerovnosti a Centrálnej limitnej vety.\nZo skúseností vieme, že na matematický ples sa lístky veľmi rýchlo vypredajú: každý človek v rade si kúpi v priemere 2.3 lístkov zo smerodajnou odchýlkou 2. Máme 250 voľných miest a v rade čaká 100 ľudí. Aproximujte pravdepodobosť, že sa každému ujde toľko lístkov, koľko chce. Explicitne pomenujte zjednodušujúce predpoklady, ktoré urobíte.\nMajme 100 mužov na palube lietadla, hmotnosť každého z nich má strednú hodnotu 80 a smerodajnú odchýlku 10. Pomocou CLV aproximujte pravdepodobnosť, že ich celková hmotnosť nepresiahne 9000kg. Uvažujte, že ich váhy sú nezávislé.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSpätná väzba\n\n\n\nBudem veľmi rád za akúkoľvek spätnú väzbu. Preklepy, logické chyby, nejasnosti. Ďakujem!\n\n\n\n\n\n\n\n\n\nPokračovanie\n\n\n\nNa tento kurz nadväzuje praktickejší kurz vo výpočtovom prostredí R. Tento nadväzujúci kurz je na https://lukaslaffers.github.io/pas2/",
    "crumbs": [
      "<span class='chapter-number'>10</span>  <span class='chapter-title'>Opakovanie</span>"
    ]
  },
  {
    "objectID": "cond.html#ďalšie-cvičenia",
    "href": "cond.html#ďalšie-cvičenia",
    "title": "3  Podmienená pravdepodobnosť",
    "section": "3.7 Ďalšie cvičenia",
    "text": "3.7 Ďalšie cvičenia\n\n\n\n\n\n\nPozrieť si to?\n\n\n\nNasledujúce príklady boli v minulých rokoch súčasťou povinných a hodnotených domácich úloh. Domáce úlohy sú však tento rok nepovinné. Tieto však budú stále užitočné pre porozumenie učiva a pomôžu Vám nakalibrovať sa, aká úroveň porozumenia sa od Vás približne očakáva.\n\n\n\n\n\n\nCvičenie 3.19 Hodíme dvakrát férovou kockou, jedna je červená a druhá modrá. Nech teraz\n\n\\(A\\) označuje udalosť, že na oboch kockách padne také isté číslo,\n\\(B\\) označuje udalosť, že súčet na oboch kockách je 12,\n\\(C\\) označuje udalosť, že na červenej kocke padne číslo 4,\n\\(D\\) označuje udalosť, že na modrej kocke padne číslo 4.\n\nOdpovedzte na nasledujúce otázky:\n\nSú \\(A\\) a \\(B\\) nezávislé?\nSú \\(A\\) a \\(C\\) nezávislé?\nSú \\(A\\) a \\(D\\) nezávislé?\nSú \\(C\\) a \\(D\\) nezávislé?\nJe súbor udalostí \\(A,C\\) a \\(D\\) nezávislý?\n\n\n\nCvičenie 3.20 Nech \\(A\\) a \\(B\\) sú udalosti s kladnou pravdepodobnosťou. Ukážte, že platí\n\\(P(A|B) &gt; P(A)\\) práve vtedy a len vtedy, keď platí \\(P(B|A) &gt; P(B).\\)\n\n\nCvičenie 3.21 Uvažuje test na špecifický typ chrípky, ktorého senzitivita je 93% aj špecificita je 95%. Skutočná prevalencia tejto chrípky v populácii nech je 0.0002.\n\nAká je pravdepodobosť, že náhodne vybraný človek má tento typ chrípky, ak má pozitívny test?\nAko by sa musela zvýšiť špecificita tohoto testu na to, aby táto pravdepodobnosť bola väčšia ako 80% ?\nAká je pravdepodobosť, že náhodne vybraný človek nemá tento typ chrípky, ak má negatívny test?\n\n(Nenechávajte výsledok v tvare zlomku ale dosaďte a vypočítajte tie pravdepodobnosti.)\n\n\nCvičenie 3.22 Nájdite taký príklad pravdepodobnostného priestoru a udalostí \\(A_1, A_2, A_3\\), kde súčasne platí\n\n\\(A_1\\) a \\(A_2\\) sú nezávislé,\n\\(A_2\\) a \\(A_3\\) sú nezávislé,\n\\(A_1\\) a \\(A_3\\) nie sú nezávislé,\n\\(A_1, A_2, A_3\\) sú nezávislé.\n\n\n\nCvičenie 3.23 Navrhnite stratégiu, ktorou budete vyhrávať v Monty Hall súťaži s pravdepodobnosťou \\(\\frac{\\pi}{6}\\).\n\n\nCvičenie 3.24 Aká je hodnota \\(P(A|B)\\), ak vieme, že \\(A \\subset B\\) a \\(P(B) &gt;0\\)?\n\n\nCvičenie 3.25 Pravdepodobnosť, že prší, je 30%.\nPravdepodobnosť, že nestihneme autobus, je 2%.\nPravdepodobnosť, že nestihneme autobus, ak prší, je 60%.\nAutobus sme stihli. Aká je pravdepodobnosť, že prší?\n\n\nCvičenie 3.26 Vo firme máme 3 rôzne pozície. Na pozícii “vedúci” je 10 ľudí, z toho 3 ženy. Na pozícii “štatistik” je 80 ľudí, z toho 55 žien. Na pozícii “programátor” je 120 zamestnancov, z toho 35 je žien.\n\nUrčte pravdepodobnosť, že náhodne vybratý zamestnanec je žena.\nNáhodne vyberieme osobu na konferenciu a je to muž. Aká je pravdepodobnosť, že to je vedúci?\n\n\n\nCvičenie 3.27 Poznáme hodnoty \\(P(A)\\), \\(P(A^C),\\) \\(P(B|A)\\) a \\(P(B|A^C).\\) Pomocou týchto hodnôt vyjadrite \\(P(A|B).\\)\n\n\nCvičenie 3.28 Nech \\(A\\), \\(B\\) sú nezávislé udalosti a \\(P(B) &lt; 1\\).\nVyberte správnu možnosť a zdôvodnite.\n\n\\(P\\left(A^C | B^C\\right) = P\\left(B^C\\right)\\).\n\\(P\\left(A^C | B^C\\right) = P\\left(A\\right)\\).\n\\(P\\left(A^C | B^C\\right) = P\\left(A^C\\right)\\).\n\\(P\\left(A^C | B^C\\right) = P\\left(B\\right)\\).\n\n\n\nCvičenie 3.29 Pravdepodobnosť, že vyhráte na výhernom automate, je 0.02.\nHráte 50 krát.\n\nAká je pravdepodobnosť, že vyhráte presne raz?\nAká je pravdepodobnosť, že vyhráte aspoň raz?\nKoľkokrát by ste museli hrať, aby pravdepodobnosť, že vyhráte aspoň raz, bola aspoň 0.9?\n\n\n\nCvičenie 3.30 Poznáme hodnoty \\(P(A)\\), \\(P(A^C),\\) \\(P(B|A)\\) a \\(P(B|A^C).\\) Pomocou týchto hodnôt vyjadrite \\(P(A|B).\\)\n\n\nCvičenie 3.31 Nech je\n\npravdepodobnosť, že prší 30%,\npravdepodobnosť, že dážďovky vylezú von 10%,\npodmienená pravdepodobnosť, že dážďovky vylezú von, ak prší 80%.\n\nAká je pravdepodobnosť, že prší, ak vieme, že dážďovky nevyliezli von?\n\n\nCvičenie 3.32 Majme SPAM filter fungujúci na detekcii podozrivých fráz. Nech je pravdepodobnosť vyskytnutia frázy “Vyhrali ste!” vo vzorke emailov \\(10^{-6}.\\) Z pomedzi emailov, ktoré musí SPAM filter odfiltrovať je 20% SPAMu. Vieme, že spomedzi SPAMových emailov sa fráza “Vyhrali ste!” nachádzala v troch emailoch z milióna.\nAká je pravdepodobnosť, že náhodne vybratý email v ktorom je fráza “Vyhrali ste!” je SPAM?\n\n\nCvičenie 3.33 Nech \\(A,B,C\\) sú nejaké udalosti a nech \\(P(C)&gt;0\\). Ukážte, že platí\n\\[P(A\\cap B^C|C)= P(A|C) - P(A \\cap B|C).\\]\n\n\nCvičenie 3.34 Uvažujme test, ktorý vôbec nefunguje. To znamená, že výsledok testu je nezávislý od toho, či je človek chorý alebo nie. Ilustrujte túto situáciu na podobnom obrázku ako je Obrázok 3.1.",
    "crumbs": [
      "<span class='chapter-number'>3</span>  <span class='chapter-title'>Podmienená pravdepodobnosť</span>"
    ]
  },
  {
    "objectID": "cond.html#sec-bayes",
    "href": "cond.html#sec-bayes",
    "title": "3  Podmienená pravdepodobnosť",
    "section": "3.2 Bayesova veta",
    "text": "3.2 Bayesova veta\nBayesova veta je jedným z najdôležitejších výsledkov v teórii pravdepodobnosti.\nUvažujme \\(A_1\\) a \\(A_2\\) disjunktné udalosti také, že \\(\\Omega = A_1 \\cup A_2.\\) To znamená, že nastane \\(A_1\\) alebo \\(A_2 = A_1^C\\), teda \\(P(A_1) + P(A_2) = 1.\\) Pre takéto množiny platí \\[A = (A \\cap A_1) \\cup (A \\cap A_2).\\] Nakoľko aj množiny \\(A \\cap A_1\\) a \\(A \\cap A_2\\) sú tiež disjunktné, vďaka spočitateľnej aditivite pravdepodobnosti dostávame \\[P(A) = P(A \\cap A_1) + P(A \\cap A_2).\\] Využitím definície podmienenej pravdepodobnosti dospejeme k \\[P(A) = P(A \\cap A_1) + P(A \\cap A_2) = P(A|A_1)P(A_1) + P(A|A_2)P(A_2).\\] Aplikovovaním podmienenej pravdepodobnosti do pôvodného vzťahu máme \\[P(A_1|A) = \\frac{P(A_1 \\cap A)}{P(A)} = \\frac{P(A|A_1)P(A_1)}{ P(A|A_1)P(A_1) + P(A|A_2)P(A_2)}.\\] Tomuto výsledku hovoríme Bayesova veta. V prípade, že máme viacej disjunktných udalostí \\(A_1, A_2,\\cdots,A_n\\), takých, že \\(\\cup_{i=1}^{n} A_i = \\Omega\\) (takéto množiny nazývame rozklad množiny \\(\\Omega\\)), podobným dôvodením dostávame: \\[P(A_1|A) = \\frac{P(A_1 \\cap A)}{P(A)} = \\frac{P(A|A_1)P(A_1)}{ \\sum_{i=1}^{n}P(A|A_i)P(A_i)}.\\]\n\n\n\n\n\nIlustrácia rozkladu množiny.\n\n\n\n\nPrečo je podmienená pravdepodobnosť a teda aj Bayesova veta dôležitá?\n\nPríklad 3.3 Aby sme boli na tepe dňa, pozrime sa na príklad prudko aktuálny (začiatkom 2022). Uvažujme skríningové testovanie na nejakú chorobu a použime nasledovné značenie:\n\n\\(\\oplus\\) - nech označuje pozitívny test,\n\\(\\circleddash\\) - nech označuje negatívny test,\n\\(Z\\) - nech označuje, že človek je zdravý,\n\\(CH\\) - nech označuje, že človek je chorý.\n\nNa základe skúmania odpadových vôd vieme, že prítomnosť choroby v populácii je \\(1\\%,\\) teda \\(P(CH) = 0.01 = 1- P(Z).\\) Majme test o ktorom vieme, že pre chorého človeka dá pozitívny výsledok v 90% prípadov, tomuto sa hovorí senzitivita testu, matematicky to zapíšeme ako \\(P(\\oplus|CH)=0.9\\). Tento test dá naviac správny negatívny výsledok v prípade zdravého človeka v 99% prípadov (špecificita testu), takže \\(P(\\circleddash|Z)=0.99 = 1-P(\\oplus|Z)\\). Teraz praktický príklad: náhodne vybraného človeka budeme testovať, test vyjde pozitívny. Aká je pravdepodobnosť, že tento človek je skutočne pozitívny? Ešte predtým, než sa pozrieme nižšie, predstavme si túto situáciu a tipnime si výsledok.\nPozrime sa na to bližšie:\n\\[\\begin{eqnarray*}\nP(CH|\\oplus) &=& \\frac{P(CH \\cap \\oplus)}{P(\\oplus)} = \\frac{P(\\oplus|CH)P(CH)}{ P(\\oplus|CH)P(CH) + P(\\oplus|Z)P(Z)}\\\\\n        &=& \\frac{0.9 \\cdot 0.01}{0.9 \\cdot 0.01 + 0.01 \\cdot 0.99} = 0.476.\n\\end{eqnarray*}\\]\nTeda je približne 48%. Menej než polovica. Toto je výrazne menej ako väčšina ľudí čaká (tip: vyskúšajte to aj na lekárov). Tuto je nesmierne dôležité zdôrazniť, že išlo o skríningové testovanie.3\nAk by sme napríklad testovali len ľudí s príznakmi, už by neplatilo, že \\(P(CH)=0.01\\), ale bolo by to výrazne viacej. Ľudia s príznakmi totiž nie sú rovnakí ako tí náhodne vybraní z populácie.4\nVráťme sa naspäť k tomu, prečo je tých 48% tak prekvapivo veľa. Je to člen \\(P(\\oplus|Z)P(Z)\\) v menovateli v zlomku na výpočet \\(P(CH|\\oplus).\\) Síce je pravdepodobnosť \\(P(\\oplus|Z)\\), teda falošnej pozitivity, veľmi malá, ale zdravej populácie je veľká väčšina \\(P(Z)=0.99.\\)\n\n\n\n\n\n\n\n\n\nObrázok 3.1: Ilustrácia Bayesovej vety na príklade s testovaním.\n\n\n\n\n\n\nPríklad 3.4 Majme dve vrecká s guličkami. V prvom je 7 červených a 2 modré guličky. V druhom vrecku je 5 červených a 9 modrých guličiek. Náhodne vyberieme jedno z vreciek (s pravdepodobnosťou 1/2) a z neho jednu z guličiek. Ukáže sa, že je červená. Aká je pravdepodobnosť, že táto gulička pochádza z prvého vrecka?\nOznačme si udalosť, že vyberáme z vrecka 1 ako \\(V_1\\) a že z vrecka 2 ako \\(V_2.\\) Na základe predpokladu vieme, že \\(P(V_1) = P(V_2) = \\frac{1}{2}.\\) Ďalej označme udalosť, že vyberieme červenú guličku ako \\(Č\\). Priamočiarym použitím Bayesovej vety dostávame: \\[P(V_1|Č) = \\frac{P(Č|V_1)P(V_1)}{P(Č|V_1)P(V_1)+P(Č|V_2)P(V_2)} = \\frac{\\frac{7}{9}\\frac{1}{2}}{\\frac{7}{9}\\frac{1}{2} + \\frac{5}{14}\\frac{1}{2}} \\approx 0.685.\\]",
    "crumbs": [
      "<span class='chapter-number'>3</span>  <span class='chapter-title'>Podmienená pravdepodobnosť</span>"
    ]
  }
]